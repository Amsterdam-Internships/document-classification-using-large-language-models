Gemeente Amsterdam R
Gemeenteraad
Gemeenteblad
Motie
Jaar 2016
Afdeling 1
Nummer 363
Publicatiedatum 29 april 2016
Ingekomen onder B
Ingekomen op woensdag 20 april 2016
Behandeld op woensdag 20 april 2016
Status Aangenomen
Onderwerp
Motie van het lid Vroege inzake de Visie op Connectiviteit (Amsterdam als 5G
proeftuin van Europa).
Aan de gemeenteraad
Ondergetekende heeft de eer voor te stellen:
De raad,
Gehoord de discussie over de Visie op Connectiviteit (Gemeenteblad afd. 1, nr. 316).
Constaterende dat:
- Amsterdam en Europa achterblijven bij de VS voor wat betreft mobiel internet;
- Günther Oettinger, de opvolger van Neelie Smit Kroes, 5G "de ruggengraat van
onze digitale economieën en gemeenschappen, wereldwijd" noemt;
- de vraag naar connectiviteit de komende jaren naar alle verwachting
(exponentieel) zal stijgen.
Overwegende dat:
- het Amsterdam past om te streven naar de rol van voorloper op het gebied van
connectiviteit;
- Amsterdam de digitale hoofdstad van Europa zou moeten worden.
Verzoekt het college van burgemeester en wethouders:
- te onderzoeken wat de mogelijkheden, kansen en kosten zijn om in
samenwerking met betrokken partijen van Amsterdam de 5G proeftuin van
Europa te maken;
- de uitkomst van dit onderzoek vóór 1 september 2016 aan de raad voor te
leggen.
Het lid van de gemeenteraad
J.S.A. Vroege
1