Motie
Datum raadsvergadering 7 juli 2021
Ingekomen onder nummer 519
Status Aangenomen
Onderwerp Motie van de leden Warmerdam, De Fockert en Boutkan inzake behoud of
transformatie Theo Bosch-paviljoen
Onderwerp
Behoud of transformatie van het Theo Bosch-paviljoen
Aan de gemeenteraad
Ondergetekenden hebben de eer voor te stellen:
De Raad,
Gehoord de discussie over 37 Vaststellen van het Strategisch Masterplan Universiteitskwartier
VN2021-016587.
Constaterende dat:
– Het ovale Theo Bosch-paviljoen n het universiteitskwartier – in de plannen aangeduid als
gebouw BG3 - in de huidige plannen gesloopt gaat worden
– De Rijksdienst voor Cultureel Erfgoed (RCE) en de afdeling Monumenten & Archeologie
(M&A) hebben aangegeven negatief te adviseren over de sloop van het ovale gebouw als
onderdeel van het rijksmonument en de nieuwbouw nog niet afdoende onderbouwd is.
Omwonenden hun sterke voorkeur hebben laten weten voor het behoud van het Theo
Bosch-paviljoen
Overwegende dat:
– Verschillende experts en erfgoedverenigingen aangeven dat het gebouw een hoge
architectonische en waarde heeft
– De Rijksdienst voor het Cultureel Erfgoed heeft aangegeven dat de uitwerking van de
ontwerpopgave bepalend is voor een positief advies voor sloop van het gebouw
– Het gebouw het erfgoed van de toekomst is
– De gemeente een rol heeft in het beschermen van cultureel erfgoed
– Het gebouw pas in 1994 opgeleverd is en nog van goede kwaliteit is
Tevens overwegende dat:
– Het paviljoen tijdelijk in gebruik wordt genomen door het bestuur van FGw en het faculteitsbu-
reau en hiervoor een kleine opknapbeurt zal ondergaanGemeente Amsterdam Status Aangenomen
Pagina 2 van 2
Verzoekt het college van burgemeester en wethouders
1. Samen met de UvA, bewoners, erfgoedorganisaties en andere betrokkenen bij de uitwerking
van de toekomst van het paviljoen en directe omgeving, naast het uitvoeren van de ontwerp-
prijsvraag ook de mogelijkheden tot behoud of transformatie nader uit te werken. Hierin een
integrale afweging te maken waarbij niet alleen de programmatische wensen van de UvA en
stedenbouwkundige opzet van het hele plein worden meegewogen, maar ook de culturele erf-
goed waarde, leefbaarheid en sociale veiligheid, toegankelijkheid en duurzaamheid.
2. De uitkomsten hiervan aan de gemeenteraad voor te leggen, alvorens er een definitief besluit
wordt genomen over de toekomst van het ovale paviljoen van Theo Bosch.
Indieners
S. Warmerdam
T.C. de Fockert
D.F. Boutkan