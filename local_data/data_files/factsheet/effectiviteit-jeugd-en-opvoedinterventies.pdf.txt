EFFECTIVITEIT JEUGD-
EN OPVOEDINTERVENTIES
ONDERZOEK EN AANBEVELINGEN VOOR PREVENTIE
De gemeente Amsterdam heeft, via NEJA, de programmagroep Preventieve Jeugdhulp en
Opvoeding (Universiteit van Amsterdam) gevraagd om een literatuuronderzoek naar effecten van
preventieve opvoedinterventies te doen. Ook werd gevraagd om een overzicht van het huidige
aanbod van preventieve interventies binnen de gemeente Amsterdam. Van meer dan 100
overzichtsstudies zijn de gegevens onderzocht. Daarnaast is het huidige aanbod van preventieve
interventies in Amsterdam onderzocht—ook op de vraag of aanvullend aanbod nodig is. De
resultaten en aanbevelingen staan in deze factsheet.
1. Effecten van Preventieve Opvoedinterventies
Preventieve opvoedinterventie: elke planmatige en doelgerichte opvoedhulp gericht op het
voorkomen van gedrags- en/of internaliserende problemen van jeugd, en gericht op het stimuleren
van de positieve ontwikkeling van jeugd waar deze bedreigd of belemmerd wordt. Conclusie:
preventieve opvoedinterventies zijn effectief, ook op lange termijn, maar de effecten zijn klein.
Figuur 1. Effecten Opvoedinterventies. Figuur 2. Kwalificaties Effect Grootte (Cohen’s d).
2.5
Effectief Zeer groot
2
75% Groot
1.5 Middelgroot
Geen effect
Klein
25% 1
Geen
0.5
0
_________________________________________________
De effecten van preventieve opvoedinterventies zijn even sterk voor gezinnen met een lage of
hoge SES, en even sterk voor gezinnen uit verschillende etnische groepen. Relatief veel studies laten
minder sterke effecten zien voor vaders dan voor moeders, en sterkere effecten voor de gezinnen
met meer risicofactoren (bijv. opvoedproblemen én probleemgedrag bij het kind).Figuur 3. Uitsplitsing naar Doelgroepen (Aantal Studies).
2. Overzicht Huidig Aanbod Jeugd- en Gezinshulp Amsterdam
_________________________________________________
Uit onderzoek blijkt dat preventieve opvoedinterventies soms schadelijke effecten hebben. Ze
vergroten dan opvoedproblemen van ouders en het probleemgedrag van kinderen. Het risico op
schadelijke effecten wordt groter als de interventie in focus, werkwijze, of intensiteit niet aansluit op
de hulpvraag van gezinnen. Preventie is effectiever als deze cultuur-sensitief wordt aangeboden,
geleid wordt door getrainde en gecertificeerde professionals, en pas wordt ingezet als sprake is van
concreet risico (geïndiceerde preventie).
Figuur 4. Factoren voor Schadelijke Effecten. Figuur 5. Factoren voor Positieve Effecten.
focus o.l.v.
onjuist professional
werkwijze cultuur- geïndi-
té zwaar of
sluit sensitief ceerde
té licht
niet aan aanbieden preventie
schadelijk meer
effect effectief
_________________________________________________
Preventieve opvoedinterventies bevatten veel verschillende elementen: van psycho-educatie en
concrete oefening met opvoedvaardigheden, tot het vergroten van het sociale steun netwerk en
elementen van cognitieve gedragstherapie. Welke elementen zijn effectief? Het onderzoek laat zien
dat oefenen met praise (complimentjes geven) en reprimands (gedragscorrecties) effectieve
elementen zijn. Ook het bijwonen van meer sessies van een opvoedinterventie door ouders hangt
positief samen met effectiviteit. Daaruit volgt dat het optimaliseren van de motivatie van en
behandelrelatie met ouders, mogelijk effectieve elementen zijn. Zowel motivatie als kwaliteit van de
werkrelatie voorspellen een betere deelname van ouders aan interventies.
www.neja.nl 2Figuur 6. Belang Positieve Werkrelatie en Behandelmotivatie Ouders.
opbouw toename bijwonen hogere
positieve behandel groter interventie
werkrelatie motivatie # sessies dosis
_________________________________________________
2. Analyse Huidig Aanbod Preventieve Interventies Amsterdam
Preventieve interventies binnen de gemeente Amsterdam hebben een wijd bereik aan
verschillende doelgroepen en doelen (o.a. terugdringen schoolachterstand, opvoedhulp,
versterken weerbaarheid en sociale vaardigheid, verminderen faalangst). Er zijn geen contra-
indicaties gevonden voor het aanbieden van deze programma’s in de verschillende deelgebieden
van de gemeente. Een white spots analyse geeft aan dat voor internaliserende problematiek
(depressie en angst), middelengebruik, en sociale vaardigheden trainingen aanvullend preventief
aanbod uitgerold zou kunnen worden.
3. Conclusies en Aanbevelingen
1 Preventieve opvoedinterventies werken, ook op de langere termijn. De effecten zijn
doorgaans klein. Interventies zorgen ervoor dat gedrags-, angst-, en depressieklachten
van kinderen afnemen en dat opvoedgedrag van ouders sensitiever wordt.
2 De effecten van preventieve opvoedinterventies zijn sterker voor geïndiceerde
interventies (voor risicogezinnen) dan voor universele interventies (voor alle gezinnen).
Ook zijn de effecten sterker voor professional-led dan voor peer-led interventies.
3 Voor alle deelgebieden van de gemeente Amsterdam is het huidige aanbod van
preventieve opvoedinterventies bruikbaar—preventieve opvoedinterventies werken
ook goed voor gezinnen met een lage SES, en gezinnen van verschillende etniciteit.
4 Praktijkprofessionals moeten worden ondersteund in het opbouwen van kennis en
competenties over hoe gezinnen uit diverse culturele groepen het beste kunnen
worden benaderd en ondersteund. Taalbarrières moeten worden geslecht (bijv. met
tolken).
5 Effecten van verschillende preventieve opvoedinterventies zijn ongeveer even sterk. In
Nederland bestaat de sterkste bewijskracht voor de programma’s Incredible Years en
VIPP-SD. Deze programma’s moeten worden opgenomen in het aanbod in Amsterdam.
6 Er is een tekort aan bewezen effectieve, online opvoedinterventies. Het bereik van
opvoedinterventies kan sterk worden vergroot door de ontwikkeling van online
interventiemateriaal, oefeningen, en practitioner-to-parent feedback modules.
7 Certificering van trainers en continue supervisie en intervisie van trainers in evidence-
based opvoedinterventies zijn belangrijke voorwaarden voor het kunnen aanbieden van
effectieve preventieve opvoedinterventies.
www.neja.nl 38 Het aanbod van preventieve interventies moet verder worden versterkt op
internaliserende problematiek (angst en depressie), middelengebruik, en sociale relaties
en vaardigheden op school (klasklimaat, leerprestaties, en pesten/gepest worden).
www.neja.nl 4