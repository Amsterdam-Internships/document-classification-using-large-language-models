GROENLINKSNieuw-West
Mondelinge vragen Stadsboerderij Osdorperweg - 5 maart 2015
Tijdens de vergadering van de Bestuurscommissie Nieuw-West op 17 december jl. heeft
de fractie van GroenLinks mondelinge vragen gesteld over misstanden op de zogeheten
stadsboerderij aan de Osdorperweg. Dit naar aanleiding van berichtgeving op AT5.
Inmiddels is er een uitgebreid verslag verschenen in Het Parool van 25 februari jl., dat
voornamelijk informatie bevat die ook in de beantwoording op 17 december is gegeven.
De beantwoording op 17 december j.l. omvatte onder andere het volgende:
1. Op 23 december was de deadline voor het inleveren van stukken t.b.v. exploitatie- en
omgevingsvergunning;
2. De NVWA (Nederlandse Voedsel- en Warenautoriteit) meent ‘dat dieren kunnen blijven
onder voorwaarde dat een veearts de ondernemer begeleidt bij de verzorging’ en;
3. men zou er vanuit kunnen gaan dat er vanwege een voltooide nieuwe stal de aanwezige
dieren een betere behuizing hebben.
De actualiteit leert dat:
1. Na 17 december er door het stadsdeel en in overleg met de gemeente een
‘mediationtraject’ aan de bewuste ondernemer is aangeboden;
2. De begeleidende veearts stelt dat er meerdere afspraken niet zijn nagekomen en dat het
aangeboden, te formaliseren toezicht, niet is overgenomen door de NVWA;
3. Het probleem lag bij de verwaarloosde dieren en de aandacht daarvoor bij media en
instanties. Er zijn kalveren overleden en geauthanaseerd vanwege een salmonella-
besmetting, geconstateerd is dat de vereiste quarantaine-maatregelen vervolgens niet in
acht zijn genomen.
GroenLinks heeft hierover de volgende vragen:
1. Zijn de vergunningaanvragen (deadline 23 december) alsnog ingediend en in behandeling
genomen?
a. Wat behelst het ‘mediation traject’? Staat dat al/niet in relatie tot het voorgaande?
b. Zijn er sancties wanneer dit traject niet of onvoldoende wordt gevolgd?
2. Klopt het dat er nu géén toezicht is door een veearts? Is dat met het NVWA
gecommuniceerd en in welke vorm van toezicht is nu voorzien?
3. Klopt het dat er door het niet naleven van quarantaine-maatregelen een potentieel
gevaar voor de volksgezondheid heeft kunnen ontstaan? Zou het stadsdeel daarbij enige
vorm van verantwoordelijkheid hebben?