Gemeente Amsterda m R
Gemeenteraad
Gemeenteblad
Schriftelijke vragen
Jaar 2020
Afdeling 1
Nummer 1033
Datum indiening 10 juli 2020
Datum akkoord 10 september 2020
Onderwerp
Beantwoording schriftelijke vragen van het lid Boutkan inzake geluidsoverlast door
verkeer over de Cornelis Douwesweg
Aan de gemeenteraad
Toelichting door vragensteller:
Bewonersgroep ‘Samen tegen het Verkeerslawaai’ in Noord heeft zich verenigd om
de geluidsoverlast aan te kaarten die ze ervaren van verkeer over de Cornelis
Douwesweg in stadsdeel Noord. Zowel overdag als in de avond en nacht ervaren zij
overlast.
De bewonersgroep heeft in juli 2019 ingesproken bij de stadsdeelcommissie waarna
snelheidsmetingen zijn gedaan door het stadsdeel. Het stadsdeel geeft aan dat een
verhoogde snelheid ook voor een verhoogde geluidsproductie zorgt. Op de 50km/u-
weg bleek regelmatig te hard gereden te worden, met uitschieters waarvan minstens
één tot meer dan 150km/u. Het is niet bekend of dit om hulpdiensten gaat. Bewoners
hebben vermoedens dat het om straatraces zou kunnen gaan. Het is niet bekend hoe
vaak deze hoge overtredingen gemeten zijn door het stadsdeel.
In het kader van verkeersveiligheid, luchtkwaliteit en overlast voor omwonenden vindt
de fractie van de PvdA dat wegen waar structureel snelheidsovertredingen gemaakt
worden, vragen om passende maatregelen.
Gezien het vorenstaande heeft het lid Boutkan, namens de fractie van de PvdA, op
grond van artikel 45 van het Reglement van orde voor de raad van Amsterdam, de
volgende schriftelijke vragen aan het college van burgemeester en wethouders
gesteld:
1. Uit metingen blijkt dat over de Cornelis Douwesweg flinke snelheidsovertredingen
worden geconstateerd. Signalen van enkele bewoners zijn dat dit mogelijk gaat
om illegale straatraces. Zijn er signalen van straatraces bekend bij het college?
Antwoord:
Ja, bij het college zijn signalen bekend van illegale straatraces.
1Jaar 2020 Gemeente Amsterdam R
Afdeling 1 Gemeenteblad
Nummer 1033
Schriftelijke vragen, vrijdag 10 juli 2020
Datum 10 september 2020
2. Het stadsdeelbestuur geeft zelf aan dat er bij vermoeden van illegale straatraces
melding bij de politie gedaan moet worden. Wat is hierover bekend bij het
stadsdeel? Zijn er meldingen gedaan en zo ja hoeveel in welke periode?
Antwoord:
Bij het stadsdeel zijn in het jaar 2020 vijf officiële meldingen bekend. In het hele
jaar 2019 gaat het om negen officiële meldingen. Daarnaast zijn in dezelfde
periode ongeveer eenzelfde aantal meldingen binnen gekomen bij de
gebiedsmakelaar van het stadsdeel.
3. Het stadsdeel heeft zelf metingen gedaan en meet uitschieters tussen de 129 en
152 km p/u. Kan nagegaan worden of dit gaat om hulpdiensten? En indien nee,
waarom niet?
Antwoord:
Het is onwaarschijnlijk dat deze uitschieters hulpdiensten betreffen. Brandweer en
ambulance rijden deze snelheden niet binnen de bebouwde kom. Volgens de
brancherichtlijnen van de politie mag een rijbaan binnen de bebouwde kom
bereden worden met een snelheid van maximaal 40 km/u boven ter plaatse
gelende maximumsnelheid. Ter plaatse geldt dus een maximum van 90 km/u in
noodhulp situaties. Een hogere overschrijding is onwaarschijnlijk.
4. Uit metingen blijkt dat de gemiddelde snelheid op de Cornelis Douwesweg fors is.
In een paar dagen waar de meting plaatsvond reed 15% van de mensen harder
dan 57 km/u (stad in) en 64 km/u (stad uit). Wat is de analyse van het college
over deze snelheidsovertredingen? Is het mogelijk structurele snelheidscontrole
toe te passen door het plaatsen van flitspalen?
Antwoord:
Vanwege het feit dat de inrichting van de weg niet overeenkomt met de maximale
snelheid en er geen actueel veiligheidsknelpunt aanwezig is, heeft handhaving
niet de voorkeur van handhavingsdiensten. Zo staat in het beleidskader flitspalen
van het OM: “Flitspalen moeten worden geplaatst op basis van vooraf
geformuleerde criteria voor verkeersonveiligheid.” en “Handhaving is in principe
sluitstuk. Dat betekent dat eerst ingezet wordt op het beïnvloeden van gedrag en
het aanbrengen van een passende infrastructuur. Hierdoor is een
verkeersdeelnemer minder snel geneigd of in staat tot overtreding van de
verkeersregels. Pas als is vastgesteld dat handhaving de meest geëigende of
enige aanpak is bij het bestrijden van een verkeersonveilige situatie, wordt de
vraag relevant welke vorm van handhaving nodig is.”
Burgemeester en wethouders van Amsterdam
Femke Halsema, burgemeester Peter Teesink, secretaris
2