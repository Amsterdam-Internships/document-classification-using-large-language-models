Schriftelijke vragen
Datum 22 oktober 2021
Volgnummer 326
Onderwerp
Schriftelijke vragen van het lid Poot inzake zorgen bij ondernemers over het storten van contant
geld
Aan het college van burgemeester en wethouders
Op AT5 verscheen een reportage over ondernemers die zich zorgen maken over hun veiligheid bij
het storten van contant geld, omdat stortingen van contant geld sinds de overname van pinauto-
maten van de Rabobank, ING en ABN-AMRO door Geldmaat niet meer inpandig plaatsvinden.1 De
VVD is benieuwd of het college signalen ontvangt die deze zorgwekkende ontwikkeling lijken te
bevestigen en zo ja, welke (preventieve) maatregelen hiertegen genomen kunnen worden.
Gezien het vorenstaande stelt ondergetekende, namens de fractie van de VVD, op grond van artikel
84 van het Reglement van orde gemeenteraad en raadscommissies Amsterdam, de volgende schrifte-
lijke vragen:
1 Herkent het college zich in de zorgen en angsten van ondernemers, zoals geuit in de reportage?
2 Heeft het college vanuit ondernemers(verenigingen) soortgelijke signalen/zorgen ontvangen?
3 Verwacht het college dat het aantal overvallen op geld stortende ondernemers gaat stijgen?
4 Wil het college nauwlettend in de gaten houden of er sprake is van een toename in overvallen?
5 Vindt het college cameratoezicht een effectief instrument om overvallen te voorkomen?
6 Hoe oordeelt het college over de voorwaarden proportionaliteit en subsidiariteit voor camera-
toezicht bij geldautomaten van Geldmaat? Graag een toelichting.
7 Is het college het met de VVD eens dat deze voorwaarden een preventieve inzet van cameratoe-
zicht lastig maken, omdat er volgens deze voorwaarden eerst ernstige overvallen plaats moeten
vinden, waarna vervolgens moet blijken dat deze niet met andere maatregelen voorkomen had-
den kunnen worden? Zo nee, waarom niet? Zo ja, vindt het college dit wenselijk?
8 Ziet het college andere opties om de veiligheid van stortende ondernemers te waarborgen?
Indiener(s),
M.C.G. Poot
1 https://www.at5.nl/artikelen/211560/ondernemers-die-cash-storten-bezorgd-over-veiligheid-gaan-met-zijn-tweeen-naar-de-automaat