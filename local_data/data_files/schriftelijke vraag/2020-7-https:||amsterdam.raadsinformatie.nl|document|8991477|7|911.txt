Gemeente Amsterdam R
Gemeenteraad
Gemeenteblad
Schriftelijke vragen
Jaar 2020
Afdeling 1
Nummer 911
Datum indiening 9 juli 2020
Datum akkoord 18 augustus 2020
Onderwerp
Beantwoording schriftelijke vragen van de leden De Fockert, Timman, Marttin,
Schreuders en Boomsma inzake loting en matching en het OSVO
Aan de gemeenteraad
Toelichting door vragenstellers:
Op 2 juli 2020 was in het Parool te lezen dat OSVO-voorzitter Rob Oudkerk vindt dat
het matchingsysteem anders moet1. Daarnaast ontving de raad diezelfde dag een
brief van het college over recente ontwikkelingen op het gebied van loting en
matching en een antwoord van het OSVO op een brief van de wethouder.
Het college geeft aan: OSVO heeft in een gesprek met de ouders die een rechtszaak
hebben aangespannen toegezegd dat voor de leerlingen die buiten de top 4 (vmbo-t)
en top 8 (havo/vwo) zijn geplaatst, nogmaals gekeken zou worden of het
onderwijsaanbod van de school van plaatsing overeenkomt met het
basisschooladvies. Het OSVO heeft alle 150 ouders met een kind geplaatst buiten de
top 4 (vmbo-t) en top 8 (havo/vwo) vervolgens een brief gestuurd. In deze brief heeft
het OSVO de ouders het aanbod voor heroverweging gedaan. Zij konden zich tot
maandag 29 juni 2020 melden bij het OSVO als zij van mening waren dat het
onderwijsaanbod van de school waarop hun kind geplaatst is qua onderwijstype niet
aansluit bij het basisschooladvies.
Gezien het vorenstaande hebben de leden De Fockert, Timman, Marttin, Mbarki,
Schreuders en Boomsma, respectievelijk namens de fracties van GroenLinks, D66,
VVD, PvdA, SP en CDA, op grond van artikel 45 van het Reglement van orde voor de
raad van Amsterdam, de volgende schriftelijke vragen aan het college van
burgemeester en wethouders gesteld:
1. We ontvingen een reactie van het OSVO op een brief van de wethouder. Kan de
raad deze brief van de wethouder ook ontvangen?
Antwoord:
Ja, zie bijlage.
2. Hoe beoordeelt de wethouder de beslissing van het OSVO alsnog te
heroverwegen mede in het licht van debatten die hier eerder over zijn gevoerd
met de gemeenteraad?
1 https://www.parool.nl/amsterdam/matchingsysteem-middelbare-scholen-moet-beter-en-
gemengder~ba33e472/
1Jaar 2020 Gemeente Amsterdam R
Afdeling 1 Gemeenteblad
Nummer 911
Schriftelijke vragen, donderdag 9 juli 2020
Datum 18 augustus 2020
Antwoord:
Zoals ook in de brief van de wethouder aan het OSVO vermeld, is de gemeente
niet van tevoren op de hoogte gesteld van de beslissing van het OSVO alsnog te
heroverwegen. De wethouder heeft in reactie op dit besluit haar zorgen
uitgesproken over de eerlijkheid, transparantie en betrouwbaarheid van het
systeem. Daarnaast riep de handelingswijze zorgen op over de verwachtingen die
er bij ouders en kinderen zouden ontstaan. Deze verwachtingen zouden onterecht
kunnen zijn waardoor zij wederom teleurgesteld zouden moeten worden. Het
OSVO heeft de gemeente toegezegd dat slechts in het hoogst onwaarschijnlijke
geval dat een leerling niet passend geplaatst is (dus niet op een school die het
onderwijsniveau van het basisschooladvies aanbiedt) en niet passend geplaatst
kan worden op een school waar nog plek is, gezocht wordt naar scholen die
bereid zijn bovenop de maximale capaciteit nog een plek aan te bieden. Dat is in
één geval gebeurd, zie antwoord vraag 10.
3. Op vragen van raadsleden over de mogelijkheid tot heroverwegen was een van
de argumenten dat dit juridisch niet houdbaar zou zijn. Is dat het nu wel? Zo ja,
wat is er veranderd? Zo niet, welke mogelijke consequenties kan deze
heroverweging voor de toekomst hebben?
Antwoord:
Het OSVO geeft aan met deze beperkte heroverweging binnen de juridische
mogelijkheden van de huidige Kernprocedure te hebben gehandeld, nu zij
uitsluitend heeft onderzocht of er sprake was van een niet passend schooltype of
persoonlijke omstandigheden die nog niet eerder in de procedure waren
ingebracht en niet bij de schoolkeuze konden worden betrokken.
Het OSVO achtte dit redelijk, gezien de bijzondere omstandigheden, waarin het
voor ouders en leerlingen niet mogelijk was om (opnieuw) scholen te bezoeken
voor de tweede lotingsronde.
4. Welke criteria gebruikt het OSVO bij de beoordeling of een school buiten de top-8
wel of niet passend is voor de betreffende leerling? Deelt het college de mening
van het OSVO dat kinderen dus worden geplaatst op scholen die niet ‘passend’
zijn? Hoe verklaart het college dat? Geldt dat volgens het college dan alleen voor
kinderen die buiten de top-8 van scholen zijn geplaatst of mogelijk ook voor
andere kinderen? Graag een toelichting.
Antwoord:
Het is de verantwoordelijkheid van ouders en leerlingen om een voorkeurslijst op
te stellen met scholen die onderwijs aanbieden dat aansluit op het
basisschooladvies van de leerling. Volgens het OSVO komt het echter voor dat
ouders en leerlingen bij het opstellen van de voorkeurslijst alleen de eerste acht
scholen bewust kiezen. Daarna worden de meeste scholen willekeurig gekozen
en vaak ook niet bezocht. Dat bleek ook uit de gesprekken die het OSVO in mei
en juni van dit jaar met een groot aantal ouders heeft gevoerd. Omdat ouders
vanwege de coronamaatregelen niet de gelegenheid hadden om de school van
plaatsing te bezoeken, heeft het OSVO aangeboden een heroverweging uit te
voeren voor leerlingen die geplaatst zijn buiten hun top 8 (basisschooladvies havo
2Jaar 2020 Gemeente Amsterdam R
Afdeling 1 Gemeenteblad
Nummer 911
Schriftelijke vragen, donderdag 9 juli 2020
Datum 18 augustus 2020
t/m vwo) of top 4 (t/m vmbo t). Daarvoor heeft het OSVO alle ouders en leerlingen
die dit betrof aangeschreven en uitgenodigd zich te melden als zij van mening
waren dat de school van plaatsing niet passend is. Het onderzoek beperkte zich
tot de vraag of de school van plaatsing aansloot bij het basisschooladvies van de
leerling. Het college ziet dat als ouders een school niet bezocht hebben dat het
onderwijs inderdaad niet passend zou kunnen zijn. De wethouder heeft daarom al
vaker bij het OSVO erop aangedrongen om te kijken of de lijstlengte verkort kan
worden en dit ook weer herhaald in de brief van 26 juni jl. Het mag volgens de
wethouder niet zo zijn dat scholen lager op de voorkeurslijst een groot risico in
zich dragen dat ze niet passend zijn voor de leerling. In reactie op deze brief heeft
het OSVO aangegeven dat de lengte van de voorkeurslijsten voor komende jaren
nader wordt onderzocht.
5. In hoeverre acht het college het mogelijk dat deze heroverweging het vertrouwen
van ouders en leerlingen in de stad in loting en matchingssysteem ondermijnt?
Hoe beoordeelt het college dit?
Antwoord:
De wethouder heeft in haar brief aan het OSVO haar zorgen geuit over de
transparantie, eerlijkheid en betrouwbaarheid van de procedure dit schooljaar. De
wethouder vindt het daarom noodzakelijk dat volledige openheid wordt geboden
over de werkwijze dit jaar en verzoekt het OSVO hiernaar een onafhankelijk
onderzoek in te stellen. Ook de lengte van de voorkeurslijsten moet in aanloop
naar de Kernprocedure vanaf 2021 nader worden onderzocht, om te voorkomen
dat te lange voorkeurslijsten zorgen voor een mismatch in passend
onderwijsaanbod.
Toelichting door vragenstellers:
In het Parool-artikel zegt Rob Oudkerk "We willen niet nog een keer matchen op deze
manier” en “zolang ik voorzitter van OSVO ben, gaan we dat ook niet nog een keer
op deze wijze doen.”
6. In de evaluatie van de Loting & Matching zoals besproken in de raadscommissie
WIO van 17 juni 2020 wordt gesproken over meerdere scenario's voor de nieuwe
kernprocedure vanaf 2021, maar daarin gaat de vraag vooral over of
Amsterdamse leerlingen voorrang of geen voorrang moeten krijgen op leerlingen
van omliggende gemeentes. De uitspraak van Oudkerk kan gelezen worden alsof
zijn intentie is om een heel nieuw systeem in te voeren. Heeft de wethouder
signalen dat dit inderdaad het geval is? Zo ja, waarom is de raad daar dan niet
over geïnformeerd? Zo nee, weet de wethouder hoe we deze uitspraak dan
moeten duiden?
Antwoord:
Dhr. Oudkerk heeft deze uitspraak uit eigen beweging gedaan. Het is de
gemeente niet duidelijk wat hij daarmee bedoelt. Wel is duidelijk dat het huidige
systeem verbeterd moet worden. Het OSVO informeert daarom de gemeenteraad
eind augustus over een aantal haalbare scenario’s, waarin gekeken wordt naar
verbetering van de uitkomst door onder andere de bestaande voorrangsregels en
mogelijke voorrang voor Amsterdamse leerlingen. Deze scenario’s worden met u
3Jaar 2020 Gemeente Amsterdam R
Afdeling 1 Gemeenteblad
Nummer 911
Schriftelijke vragen, donderdag 9 juli 2020
Datum 18 augustus 2020
gedeeld voorafgaand aan de commissie WIO van 26 augustus as.
7. Heeft overleg plaatsgevonden tussen het OSVO en de gemeente voorafgaand
aan enerzijds het besluit om de plaatsing van een bepaalde groep kinderen te
heroverwegen, en anderzijds de opmerking dat het Loting & Matchingssysteem
zou moeten veranderen?
Antwoord:
Nee. De gemeente is woensdag 24 juni jl. op de hoogte gesteld van het besluit
van het OSVO om te heroverwegen. De wethouder heeft direct haar zorgen geuit
over de mogelijk effecten die de keuze van het OSVO heeft voor de rest van de
procedure. Donderdag 25 juni heeft de gemeente hierover een gesprek gevoerd
met het OSVO. Ondanks de kritische vragen heeft het OSVO de procedure
doorgezet. Daarom heeft de wethouder op vrijdag 26 juni een brief gestuurd,
waarin zij het OSVO om uitleg vraagt. De reactie op deze brief heeft nog niet alle
zorgen over het proces weggenomen. In het bestuurlijk overleg met het OSVO
van 2 september as. zal de loting & matching afgelopen jaar en komend jaar
onderwerp van gesprek zijn.
8. In hetzelfde artikel geeft Oudkerk het voorbeeld dat er een dependance van het
Barlaeus in Zuidoost kan worden gebouwd. Wat vindt het college van deze
suggestie? Vindt het college dat het wenselijk is als ook andere populaire scholen
dit zouden doen? Zo ja, waar en op welke termijn? Hoe verhoudt zich dat tot het
RPO wat we dit jaar hebben vastgesteld?
Antwoord:
De wethouder was verbaasd de suggestie van dhr. Oudkerk te lezen. Vorig jaar
hebben de Amsterdamse schoolbesturen het Regionaal Plan
Onderwijsvoorzieningen (RPO) 2020-2025 vastgesteld. In het OOGO wat de
wethouder met de schoolbesturen hierover gevoerd heeft, is deze suggestie niet
naar voren gekomen. Afgesproken is om jaarlijks het gesprek te voeren over het
onderwijsaanbod en het college is bereid om in gesprek te gaan over wijzigingen
in het aanbod en de spreiding van onderwijsvoorzieningen. Het college vindt het
wel belangrijk om dit soort grote wijzigingen te zien in het totaal van het aanbod in
Amsterdam en te bezien wat dit doet met de leerlingenstromen en het effect op
andere scholen. Om te voorkomen dat een uitbreiding tot overmaat aan
onderwijscapaciteit en leegstand leidt, hebben de schoolbesturen afgesproken
gezamenlijk de verantwoordelijkheid te nemen om tot afspraken te komen voor de
krimp van het aanbod elders. Deze suggestie dient daarom eerst nader
onderzocht te worden.
9. De voorzitter van het OSVO stelt dat een gesprek zou moeten worden gevoerd
over de vraag waarom ouders/leerlingen niet naar sommige scholen zouden
willen gaan. Zijn er onderzoeken of cijfers bekend over redenen voor de
voorkeuren van ouders/leerlingen voor bepaalde scholen? Zo ja, welke?
Antwoord:
Eind 2017 is door Onderzoek, Informatie en Statistiek (OIS), de Vrije Universiteit
(VU) en de Universiteit van Amsterdam (UvA) een kwalitatief en een kwantitatief
4Jaar 2020 Gemeente Amsterdam R
Afdeling 1 Gemeenteblad
Nummer 911
Schriftelijke vragen, donderdag 9 juli 2020
Datum 18 augustus 2020
onderzoek uitgevoerd naar kenmerken van scholen die van invloed zijn op de
voorkeuren van verschillende groepen leerlingen. De onderzoeksresultaten zijn in
februari 20182 met de gemeenteraad gedeeld. Uit beide onderzoeken kwam naar
voren dat er meerdere factoren zijn die een rol spelen bij het kiezen van een
middelbare school. De belangrijkste factoren zijn het type leerlingen dat op een
school zit, de mogelijkheden voor op- en afstroom, de afstand tussen school en
huis, de grootte van de school en het extra vakkenaanbod.
Toelichting door vragenstellers:
In de brief van het college zegt de wethouder: Deze commissie heeft het OSVO
geadviseerd om voor 1 leerling het plaatsingsaanbod te heroverwegen. Van de
overige 47 leerlingen heeft de commissie vastgesteld dat het onderwijsaanbod van
de school van plaatsing overeenkomt met het basisschooladvies van de leerling.
Het OSVO geeft aan: We streven ernaar om uiterlijk 3 juli 2020 alle leerlingen, die
hiervoor in aanmerking komen, een plek te bieden die matcht met het
basisschooladvies, zodat iedereen nog voor de zomervakantie weet waar hij of zij
aan toe is.
10. Is dat inmiddels gelukt voor de betreffende leerling?
Antwoord:
Uit de heroverweging blijkt inderdaad dat, volgens de commissie, één leerling in
geplaatst is op een school die niet past bij het basisschooladvies. Deze leerling
had een dubbeladvies (vmbo/havo). De school van plaatsing biedt wel beide
onderwijsniveaus aan, maar niet in een gemengde brugklas. Omdat de leerling
recht had op de plaatsingsgarantie, heeft het OSVO haar geplaatst op één van de
overige scholen op haar voorkeurslijst met een vmbo/havo brugklas.
11. Van 47 leerlingen heeft de commissie vastgesteld dat het onderwijsaanbod van
de school van plaatsing overeenkomt met het basisschooladvies van de leerling.
Zijn deze 47 leerlingen het eens met het basisschooladvies? Dit jaar was er geen
eindtoets in verband met Corona, dus het basisschooladvies kon niet worden
opgehoogd op basis van de resultaten van een dergelijke toets.
Antwoord:
Van de 47 leerlingen in kwestie is niet bekend of zij het eens zijn met het
basisschooladvies, dan wel of zij tijdens de zgn. ‘tafeltjesmiddag’ (het overleg
tussen basisscholen en middelbare scholen voor de overstap van groep 8 naar de
1e klas) zijn besproken. Elk jaar hebben de Amsterdamse schoolbesturen
aandacht voor opstroom van leerlingen. Het OSVO heeft in verband met het
wegvallen van de eindtoets met de leden afgesproken om komend jaar extra
aandacht te hebben voor de opstroom van leerlingen.
Burgemeester en wethouders van Amsterdam
Femke Halsema, burgemeester Peter Teesink, secretaris
2 https://amsterdam.raadsinformatie.nl/document/6222834/1#search=%22onderzoek
%20naar%20schoolkeuze%22
5