Schriftelijke vragen
Datum 22 oktober 2021
Volgnummer 325
Onderwerp
Schriftelijke vragen van het lid Poot inzake de raadsbrief Drugscriminaliteit en Ondermijning, de
voortgangsrapportages Weerbare Mensen, Weerbare Wijken én de Weerbare Stad, en de
factsheet Drugsgebruik
Aan het college van burgemeester en wethouders
Toelichting:
Op woensdag 13 oktober ontving de raad de raadsbrief Drugscriminaliteit en Ondermijning, de
voortgangsrapportage Weerbare Mensen, Weerbare Wijken, de voortgangsrapportage de Weer-
bare Stad en de factsheet Drugsgebruik. De Amsterdamse VVD heeft ontvankelijk kennisgeno-
men van de documenten. De VVD omarmt elke inspanning van het college om drugscriminaliteit
en ondermijning tegen te gaan en onze stad zo veiliger te maken. Naar aanleiding van de stukken
hebben wij nog een aantal vragen omtrent de bevindingen en maatregelen.
Gezien het vorenstaande stelt ondergetekende, namens de fractie van VVD, op grond van artikel 84
van het Reglement van orde gemeenteraad en raadscommissies Amsterdam, de volgende schriftelijke
vragen:
1 In de raadsbrief Drugscriminaliteit en Ondermijning spreekt het college over zogenaamde
‘Knock and Talk’ acties, waarbij er bij ondernemers binnen wordt getreden en het gesprek
wordt aangeknoopt wanneer er signalen van ondermijning zijn waargenomen bij de onderne-
ming. De fractie van de VVD is te spreken over deze aanpak en verneemt graag hoe vaak is dit
middel wordt ingezet en waar, of de resultaten van deze aanpak gedeeld kunnen worden en wat
er gebeurt als er bij deze acties signalen van ondermijning bevestigd lijken te worden: wat zijn
dan de vervolgstappen en welke instanties worden hierbij betrokken?
2 In de raadsbrief Drugscriminaliteit en Ondermijning is de volgende passage te vinden; “Een an-
der belangrijk middel is het vergunningplichtig maken van branches, zoals autoverhuur, of ge-
bieden, zodat een Bibob-toets kan worden gedaan.” Kan dit leiden tot een waterbed effect naar
andere branches? Zijn er ontwikkelingen waar te nemen die duiden op een waterbedeffect? Zo
ja, naar welke branches? En is er wel voldoende capaciteit om de bij nog meer ondernemingen
uit andere sectoren aan de hand van de bibob-wet te toetsen?
3 In de uitzending van ‘Het Gesprek met de Burgemeester’ op AT5 van 1 oktober 2021 stelt de
burgemeester dat vaak ook families van drugscriminelen meeprofiteren van diens misdaad.
Welke mogelijkheden biedt het strafrecht om ook meeprofiterende personen aan te pakken?Gemeente Amsterdam Datun 22 oktober 2021
Pagina 2 van 2
4 Is het verkrijgen van een nieuwe identiteit door de overheid, middels de gemeente, indien ie-
mand uit het criminele circuit wil stappen, een potentieel middel dat onder punt 2.3 van de Aan-
pak Weerbare Mensen, Weerbare Wijken, ‘Eervolle Uitweg’ gebruikt kan worden? Zo nee,
waarom niet?
5 In de evaluatie van Aanpak Weerbare Mensen, Weerbare Wijken onder 2.4 Straatdealers stelt
het college dat cameratoezicht is ingezet als middel om straat dealen een halt toe te roepen.
Vervolgens stelt de voortgangsrapportage dat ‘de eerste lijn intensivering van de bestaande
aanpak’ behelst. Zijn de resultaten van specifiek de inzet van cameratoezicht dermate positief
dat deze geïntensiveerd wordt? Is het college hierdoor, net als de VVD, van mening dat intensi-
vering van cameratoezicht een zeer bruikbare en effectief middel is om deze problematiek in de
stad te beteugelen?
6 In hoeverre is de aanpak wapenbezit en wapengebruik zoals genoemd bij punt 2.5 van de voort-
gangsrapportage Weerbare Mensen, Weerbare Wijken daadwerkelijk succesvol op het gebied
van het terugdringen van wapenbezit? Hoeveel wapens zijn er van de straat gehaald en hoe ver-
houdt dit zich met de resultaten in Rotterdam?
7 In de vooruitblik 3.2 ‘Het Andere Verhaal’ van de voortgangsrapportage Weerbare Mensen,
Weerbare Wijken stelt het college dat er gekeken gaat worden of de virtual reality tool kan wor-
den toegepast op scholen. Wat de Amsterdamse VVD betreft is dit bij uitstek de plek waarbij
deze tool kan worden ingezet. Deelt het college deze mening? Zo ja, is het college van mening
dat deze tool als eerst uitgevoerd moet worden op scholen in de kwetsbaarste wijken? Kan het
college een tijdsindicatie geven wanneer de uitvoering van start kan gaan?
8 Onder de resultaten bij 3.4 van de voortgangsrapportage stelt het college dat er in beide stads-
delen acties uit de ‘Aanpak criminele spookbewoning’ zijn uitgevoerd, kan het college de resul-
taten van deze acties delen met de raad?
9 Aangezien de grote evenementen waarbij drugsgebruik aanzienlijk aanwezig is (ADE, festivals,
etc.) weer zijn opgestart, zijn de dialogen en het aanzetten tot maatschappelijke dialogen in de
opstartende fase?
10 Onder punt 1 van de voortgangsrapportage Weerbare Stad is ‘meldingsbereidheid’ als aan-
dachtspunt aangedragen. De meldingsbereidheid in Amsterdam ligt erg laag en de rapportage
stelt dat dit moet verbeteren middels daargenoemde punten. Hoe gaat het college de mel-
dingsbereidheid verbeteren? Kan het college garanderen dat de afdeling die nu de meldingen
beheert deze verbeteringen ook gaat verwezenlijken?
11 Drugscriminaliteit kan enkel bestaan wanneer de vraag naar drugs aanwezig is onder de bevol-
king. Is het college van plan om in haar communicatie (bijv. d.m.v. campagnes) harddruggebrui-
kers op hun verantwoordelijkheden en de consequenties van hun gebruik te wijzen?
Indiener(s),
M.G.G. Poot