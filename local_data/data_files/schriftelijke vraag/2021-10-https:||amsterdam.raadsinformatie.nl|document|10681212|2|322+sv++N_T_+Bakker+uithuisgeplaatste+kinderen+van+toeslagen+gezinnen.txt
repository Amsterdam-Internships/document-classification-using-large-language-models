Schriftelijke vragen
Datum 20 oktober 2021
Volgnummer 322
Onderwerp
Aanvullende schriftelijke vragen van het lid N.T. Bakker inzake uithuisgeplaatste kinderen van toe-
slagen gezinnen.
Aan het college van burgemeester en wethouders
Toelichting:
Uit een berekening van het Centraal Bureau voor de Statistiek (CBS) op verzoek van het ministerie
van Justitie en Veiligheid blijkt dat de afgelopen zes jaar landelijk ruim 1.100 kinderen uit gezinnen
die zijn getroffen door de kinderopvangtoeslagenaffaire uit huis zijn geplaatst. Zij mochten vaak
jarenlang niet bij hun ouders wonen. Van 2015 tot 2021 ging het om 1.115 kinderen.1 De SP is van
mening dat de gemeente alles op alles op alles moet zetten om gezinnen helpen en om gezinsher-
stel mogelijk te maken. De overheid heeft tegenover hen allemaal een ereschuld in te lossen. Het
uit huis plaatsen van een kind is altijd traumatisch, en helemaal als dat door overheidsfalen ge-
beurt.
Gezien het vorenstaande stelt ondergetekende, namens de fractie van SP, op grond van artikel 84 van
het Reglement van orde gemeenteraad en raadscommissies Amsterdam, de volgende schriftelijke vra-
gen:
1 Is het college bekend met dit grote aantal verscheurde gezinnen vanwege de toeslagenaffaire?
2 a. Heeft het college zicht op het aantal Amsterdamse kinderen dat door het toeslagenschan-
daal uit huis is geplaatst? Graag een toelichting.
b. Heeft het college zicht op het aantal Amsterdamse gezinnen dat door het toeslagenschan-
daal in aanraking is gekomen met jeugdzorg? Graag een toelichting.
3 In antwoord op Kamervragen zei Staatssecretaris Blokhuis dat bij gezinnen die te maken heb-
ben (gehad) met uithuisplaatsingen de gemeente de eerste ingang is voor hulp en dat het aan
de gemeente is om te beoordelen of herstel van de gezinssituatie mogelijk is.
Is het college bezig met het beoordelen van deze gevallen?
1 https://www.volkskrant.nl/nieuws-achtergrond/ruim-1-100-kinderen-van-gedupeerden-toeslagenaffaire-werden-uit-huis-ge-
plaatst~baefb6ff/Gemeente Amsterdam Datun 20 oktober 2021
Pagina 2 van 2
3. Zo ja, welke hulp en ondersteuning wordt geboden aan deze gezinnen en waar kunnen zij bin-
nen de gemeente terecht?
4. Is het bekend hoe vaak gezinnen in Amsterdam te maken krijgen met jeugdzorg vanwege finan-
ciÃ«le problemen?
Indiener(s),
N.T. Bakker