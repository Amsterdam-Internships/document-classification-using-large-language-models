Gemeente Amsterdam
% Gemeenteraad R
% Gemeenteblad
% Raadsnotulen
Jaar 2012
Afdeling 2
Vergaderdatum 15 februari 2012
Publicatiedatum
OPENBARE VERGADERING OP WOENSDAG 15 FEBRUARI 2012.

Aanwezig: de leden mevrouw Akel (PvdA), mevrouw Alberts (SP), de heer
Benjamin (VVD), de heer Bouwmeester (D66), de heer Capel (D66), mevrouw Combrink
(GL), mevrouw Van Doorninck (GL), de heer Van Drooge (CDA), de heer Evans-Knaup
(RA), de heer Flos (VVD), de heer De Goede (GL), mevrouw Van der Heijden (PvdA), de
heer Hoek (GL), de heer Ivens (SP), de heer Jager (PvdA), de heer Van Lammeren
(PvdD), de heer Manuel (D66), de heer Molenaar (GL), mevrouw Moorman (PvdA), de
heer Mulder (PvdA), de heer Olgun (PvdA), mevrouw Ornstein (VVD), de heer Paternotte
(D66), de heer Piek (VVD), mevrouw Van der Pligt (SP), de heer Poorter (PvdA), de heer
Van der Ree (VVD), mevrouw Van Roemburg (GL), mevrouw Roodink (D66), mevrouw
Ruigrok (VVD), mevrouw Sahin (D66), de heer Schimmelpennink (PvdA), mevrouw
Shahsavari-Jansen (CDA), mevrouw De Soete (D66), de heer Toonk (VVD), mevrouw
Ulichki (GL), de heer Ünver (PvdA), mevrouw Van der Velde (Trots) (vanaf 17.30 uur),
mevrouw Van Velzen (PvdA), de heer Verbeet (PvdA), de heer Verburg (PvdA), de heer
Weevers (PvdA), de heer De Wolf (PvdA), de heer Van 't Wout (VVD).

Afwezig: het lid mevrouw Burke (PvdA).

Aanwezig: de burgemeester de heer Van der Laan (Openbare Orde en Veiligheid,
Algemene Zaken, Integraal Veiligheidsbeleid, Juridische Zaken, Internationale
Samenwerking, Bestuursdienst, Regelgeving en Handhaving, Juridische Zaken,
Communicatie) en de wethouders de heer Asscher (Financiën, Onderwijs en Jeugd), de
heer Van der Burg (Zorg en Welzijn, Sport en Recreatie, Luchthaven, Personeel,
Organisatie en Integriteit, Dienstverlening en Externe Betrekkingen en Dierenwelzijn),
mevrouw Van Es (Werk, Inkomen en Participatie, Diversiteit en Integratie, Inburgering en
Bestuurlijk Stelsel), mevrouw Gehrels (Economische Zaken, Kunst, Cultuur, Lokale Media,
Monumenten, Bedrijfsvoering en Inkoop, Bedrijven, Deelnemingen en Water), de heer
Van Poelgeest (Ruimtelijke Ordening, Bouw en Woningtoezicht, Grondzaken inclusief
Bodem, Klimaat en Energie), de heer Wiebes (Verkeer Vervoer inclusief de Noord/Zuidlijn,
ICT, Glasvezel en Luchtkwaliteit).

Afwezig: de wethouder de heer Ossel (Wonen en Wijken, Grotestedenbeleid,
Armoedebeleid, Openbare Ruimte en Groen en Haven).

Middagzitting op woensdag 15 februari 2012
Voorzitter: de heer Van der Laan, burgemeester, alsmede het raadslid mevrouw Ornstein,
plaatsvervangend voorzitter.
Raadsgriffier: mevrouw mr. M. Pe.
Verslaglegging: de heer Seelen (Notuleerservice Nederland).
1
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER opent de vergadering om 13.05 uur.

De VOORZITTER: Ik open de vergadering van de gemeenteraad van Amsterdam.

1

Mededelingen.

De VOORZITTER: Ik heb een paar mededelingen. Allereerst: mevrouw Van der
Velden is wegens ziekte nog afwezig, maar ik hoorde dat zij bij een bepaald agendapunt
weer in ons midden zal zijn. Bij de behandeling van het erfpachtstelsel zullen we haar
weer zien. Dat is een verheugende mededeling. De heer Ossel is wegens ziekte afwezig,
maar zal worden waargenomen door wethouder Van Poelgeest. De heer Van der Burg is
wegens een zakelijke verplichting verlaat en zal omstreeks 13.30 uur hier zijn. De
fractievoorzitters hebben zojuist geoordeeld dat we de agenda vandaag voor 18.00 uur
kunnen afhandelen. Er is geen avondzitting, maar we gaan vanmiddag lang door. Daar
zal ook de spreektijd op worden afgestemd.

(De heer FLOS: Kunt u de spreektijden opnoemen?)

Ja. We zullen ze even op een rijtje zetten.

Mevrouw Burke is ook wegens ziekte afwezig. Er zal een kaartje rondgaan om
haar sterkte te wensen.

Verder deel ik u namens het presidium mee dat voor de volgende
raadsvergadering, van 14 maart, voor het laatst vergaderstukken op papier zullen worden
verstrekt. Dat is om hier en daar een rouwproces te versnellen en om de cursus ter
bevordering van de vaardigheden snel tot u te nemen.

2

Notulen van de raadsvergadering op 25 januari 2012

De notulen worden goedgekeurd.

3

Vaststelling van de agenda

De VOORZITTER: Ik stel voor, eerst na te gaan welke agendapunten zonder
discussie en hoofdelijke stemming kunnen worden afgedaan.

4

Mededeling van de ingekomen stukken

1° Brief van de heer R.E. Flos, fractievoorzitter van de VVD, van 11 januari
2012 inzake de aanmelding van de heer drs. S.J.W. de Bruijn als duoraadslid van de
fractie van de VVD.

Besloten is, deze brief te betrekken bij de behandeling van agendapunt 5.

2
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
2° Brief van de heer R.E. Flos, fractievoorzitter van de VVD, van 12 januari
2012 inzake de aanmelding van het duoraadslid de heer drs. S.J.W. de Bruijn als lid van
de Raadscommissie voor Jeugdzaken, ICT, Financiën en Onderwijs, de Raadscommissie
voor Verkeer, Vervoer en Infrastructuur (inclusief Noord/Zuidlijn en Luchtkwaliteit) en de
Raadscommissie voor Werk, Inkomen en Participatie, Diversiteit en Integratie,
Inburgering, Armoede en Programma Maatschappelijke Investeringen.
Besloten is, deze brief te betrekken bij de behandeling van agendapunt 7.
3° Brief van de heer J.F.W. van Lammeren, fractievoorzitter van de Partij
voor de Dieren, van 30 januari 2012 inzake de aanmelding van het duoraadslid mevrouw
B, van Genne als lid van de Raadscommissie voor Verkeer, Vervoer en Infrastructuur
(inclusief Noord/Zuidlijn en Luchtkwaliteit).
Besloten is, deze brief te betrekken bij de behandeling van agendapunt 7.
4° Ledenbrief VNG van 23 januari 2012 inzake de bestuurlijke afspraken
over het programma Sport en Bewegen in de Buurt.
Besloten is, deze brief in handen van het college van burgemeester en
wethouders te stellen ter afdoening.
5° Ledenbrief VNG-LOGA van 30 januari 2012 inzake technische wijzigingen
van de CAR-UWO.
Besloten is, deze brief in handen van het college van burgemeester en
wethouders te stellen ter afdoening.
6° Ledenbrief VNG-LOGA van 30 januari 2012 inzake wijzigingen in de CAR
in verband met verschuiving van de ingangsdatum van de AOW.
Besloten is, deze brief in handen van het college van burgemeester en
wethouders te stellen ter afdoening.
7° Ledenbrief VNG van 1 februari 2012 inzake regionale samenwerking
werkgeversdienstverlening.
Besloten is, deze brief in handen van het college van burgemeester en
wethouders te stellen ter afdoening.
8° Ledenbrief VNG van 31 januari 2012 inzake inkomensgrenzen in de
Wmo.
Besloten is, deze brief in handen van het college van burgemeester en
wethouders te stellen ter afdoening.
g° Ledenbrief VNG-LOGA van 2februari 2012 inzake verplaatsingskosten
voor verhuisplichtige ambtenaren.
3
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Besloten is, deze brief in handen van het college van burgemeester en
wethouders te stellen ter afdoening.

10° Raadsadres van de heer R.F. Buurma, directeur Publieke Omroep
Amsterdam SALTO e.a, van 3 februari 2012 inzake duurzame aanpak van de stedelijke
nieuwsvoorziening op televisie.

Besloten is, dit raadsadres desgewenst te betrekken bij de behandeling van
agendapunt 13, Financiering lokale media vanaf 2013 en de vervolgopdracht aan de
onafhankelijke adviseur.

11° Brief van de heer G. Faber, namens de Fietsersbond afdeling Amsterdam,
gericht aan wethouder Van Poelgeest, van 2 februari 2012 inzake hun reactie op het
antwoord van het college van burgemeester en wethouders op hun eerdere raadsadres
betreffende de klacht over de fietsoversteken over de Wibautstraat.

Besloten is, deze brief voor kennisgeving aan te nemen.

12° Raadsadres van de heer dr. B. van der Moolen, namens het algemeen
bestuur van de Stichting Gooisch Natuurreservaat, van 20 januari 2012 inzake de
overeenkomst met de Stichting Gooisch Natuurreservaat.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Ruimtelijke Ordening, Bouwen en Wonen,
Grondzaken, Klimaat en Energie, Openbare Ruimte en Groen, Zeehaven en Westpoort,
Volkshuisvesting, Wijkaanpak en Stedenbeleid.

13° Raadsadres van een burger, gericht aan de directie van het GVB, van
24 januari 2012 inzake het fietsbeleid in tram 26.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Verkeer, Vervoer en Infrastructuur (inclusief
Noord/Zuidlijn en Luchtkwaliteit).

14° Raadsadres van een burger van 26 januari 2012 inzake de
Koninginnedagactiviteiten op het Marie Heinekenplein.

Besloten is, dit raadsadres in handen van de burgemeester te stellen ter
afdoening.

15° Bezwaarschrift van een burger van 25 januari 2012 inzake de plaatsing
van woonboten in de Geldersekade en de huidige overlast aldaar.

Besloten is, dit bezwaarschrift door te geleiden naar stadsdeel Centrum ter
verdere afhandeling.

4
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

16° Brief van de heer dr. J.A. de Ridder, directeur Rekenkamer Metropool
Amsterdam, van 26 januari 2012 inzake de aanbieding van het rapport
Opvolgingsonderzoek jeugdzorg.

Besloten is, dit rapport door te geleiden naar de Raadscommissie voor
Jeugdzaken, ICT, Financiën en Onderwijs ter kennisneming.

17° Raadsadres van een burger van 1 februari 2012 inzake de verbetering
van de verkeerssituatie in de Noorderstraat.

Besloten is, dit raadsadres door te geleiden naar stadsdeel Centrum ter
afdoening.

18° Brief van de heer T. Dalhuisen, namens de Initiatiefgroep Brede
Maatschappelijke Discussie Lokale Democratie, van 31 januari 2012 inzake de
aankondiging van het burgerinitiatief Brede discussie over de toekomst van de lokale
democratie.

Besloten is, deze brief in handen van het college van burgemeester en
wethouders te stellen teneinde deze te betrekken bij de door hen in te dienen voorstellen
ter zake.

19° Raadsadres van een burger van 30 januari 2012 inzake brieven aan de
Europese Commissie en de regering over de zaak Stadion ArenA.

Besloten is, deze brieven voor kennisgeving aan te nemen naar aanleiding van de
brief van het college van burgemeester en wethouders, gedateerd 8 augustus 2011,
kenmerk nr. 2011/5273.

20° Raadsadres van de heer E.J. van Marle, namens het project Floriade
Lelystad-Flevoland 2022, van 31 januari 2012 inzake de financiering van het project
Floriade 2022.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Ruimtelijke Ordening, Bouwen en Wonen,
Grondzaken, Klimaat en Energie, Openbare Ruimte en Groen, Zeehaven en Westpoort,
Volkshuisvesting, Wijkaanpak en Stedenbeleid.

21° Brief van de heer dr. J.A. de Ridder, directeur Rekenkamer Metropool
Amsterdam, van 27 januari 2012 inzake de afronding van de verkenning naar
geheimhouding.

Besloten is, deze brief voor kennisgeving aan te nemen, nu deze al in de
vergadering van 2 februari 2012 in de Raadscommissie Algemene Zaken c.a. aan de orde
is geweest.

5
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

22° Aanvullend raadsadres van een burger van 23 januari 2012 op het
raadsadres van 1 november 2011 inzake deurwaardersexploot van De Klerk & Vis over
betalingen aan de gemeente.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Werk, Inkomen en Participatie, Diversiteit en
Integratie, Inburgering, Armoede en Programma Maatschappelijke Investeringen.

23° Brief van een burger, namens een aantal bewoners van de Hoofdweg,
van 30 januari 2012 inzake het afdwingen van een akkoord over de renovatieplannen van
de Hoofdweg door woningbouwcorporatie Ymere.

Besloten is, deze brief voor kennisgeving aan te nemen.

24° Brief van de heer dr. J.A. de Ridder, directeur Rekenkamer Metropool
Amsterdam, van 3 februari 2012 inzake een artikel ten behoeve van het VNG Magazine,
getiteld: Geheimhouding moet minder geheimzinnig.

Besloten is, dit artikel voor kennisgeving aan te nemen.

25° Brief van de heer mr. E.E. van der Laan, voorzitter Stadsregio
Amsterdam, van 14 december 2011 inzake het dossier bestuurlijke toekomst Stadsregio
Amsterdam.

Besloten is, deze brief te betrekken bij voorstellen ter zake.

26° Raadsadres van een burger van 22 januari 2012 inzake de regeling
Plusvoorziening 65° van de Dienst Werk en Inkomen.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Werk, Inkomen en Participatie, Diversiteit en
Integratie, Inburgering, Armoede en Programma Maatschappelijke Investeringen.

27° Raadsadres van een burger van 26 januari 2012 inzake het realiseren van
een gaarkeuken.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Werk, Inkomen en Participatie, Diversiteit en
Integratie, Inburgering, Armoede en Programma Maatschappelijke Investeringen.

28° Raadsadres van de heer G. Bakker, voorzitter van de Vereniging
Amsterdam City, van 6 februari 2012 inzake de reactie van de vereniging op de
reactienota Rode Loper.

6
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Besloten is, dit raadsadres in handen van het college van burgemeester en
wethouders te stellen teneinde het te betrekken bij de door hen in te dienen voorstellen ter
zake.

29° Brief van de heer J.M. Brölmann van de Vos en partners advocaten,
namens bv Amsterdamse Kranten Producties, gericht aan wethouder Gehrels, van
6 februari 2012 inzake de financiering van de lokale media vanaf 2013.

Besloten is, dit raadsadres desgewenst te betrekken bij de behandeling van
agendapunt 13, Financiering lokale media vanaf 2013 en de vervolgopdracht aan de
onafhankelijke adviseur.

30° Brief van een burger van 6 februari 2012 inzake een aanvulling op zijn
raadsadres nr. 19 van 30 januari 2012 over de zaak Stadion ArenA.

Besloten is, deze brief voor kennisgeving aan te nemen naar aanleiding van de
brief van het college van burgemeester en wethouders, gedateerd 8 augustus 2011,
kenmerk nr. 2011/5273.

31° Brief van de heer J.M. Paternotte, fractievoorzitter van D66, van 8 februari
2012 inzake het terugtreden van het raadslid de heer G.J. Bouwmeester als lid van de
Raadscommissie voor Jeugdzaken, ICT, Educatie en Financiën en het benoemen van het
raadslid mevrouw M. de Soete in diezelfde raadscommissie.

Besloten is, deze brief te betrekken bij de behandeling van agendapunt 7.

32° Raadsadres van de heer A. Helb, namens Greenbox Museum, van
12 februari 2012 inzake een bijdrage aan het Greenbox Museum.

Besloten is, dit raadsadres desgewenst te betrekken bij de behandeling van
agendapunt 12, de financiële bijdrage aan Hermitage Amsterdam.

5

Onderzoek van de ingezonden bescheiden en installatie van het nieuwe
duoraadslid de heer S.J.W. de Bruijn (VVD)

Dit punt wordt even aangehouden.

6

Mondelingevragenuur

Dit punt wordt even aangehouden.

7

Benoeming van duoraadsleden in diverse raadscommissies

7
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Dit punt wordt even aangehouden.

8

Voordracht van het college van burgemeester en wethouders van 17 januari 2012
tot instemmen met de procedure voor het doen van bestedingen uit de pijler Economie en
Innovatie van het Amsterdams investeringsfonds (Gemeenteblad afd. 1, nr. 59)

Dit punt wordt even aangehouden.

9

Voordracht van het college van burgemeester en wethouders van 20 december
2011 tot vaststellen van de beleidsnota, getiteld: Amsterdam winkelstad: Een kwaliteit aan
winkelgebieden; ruimtelijk detailhandelsbeleid Amsterdam 2011-2015 (Gemeenteblad afd.
1, nr. 60)

Dit punt is van de agenda afgevoerd.

10

Voordracht van het college van burgemeester en wethouders van 6 december
2011 tot kennisnemen van de conclusies van het college van burgemeester en
wethouders ten aanzien van de wenselijkheid de openingstijden van winkels te verruimen
(Gemeenteblad afd. 1, nr. 62)

Dit punt wordt even aangehouden.

11

Voordracht van het college van burgemeester en wethouders van 22 december
2011 tot kennisnemen van de evaluatie van het toeristisch regime en het handhaven van
de Verordening winkeltijden Amsterdam 2010 (Gemeenteblad afd. 1, nr. 6)

Dit punt is van de agenda afgevoerd.

12

Voordracht van het college van burgemeester en wethouders van 24 januari 2012
tot instemmen met een financiële bijdrage aan de Hermitage Amsterdam ten behoeve van
de verlenging van de zichtbaarheid van de collectie van het Van Gogh Museum in de
Hermitage Amsterdam (Gemeenteblad afd. 1, nr. 61)

De VOORZITTER geeft het woord aan de heer Van Lammeren.

De heer VAN LAMMEREN: Ook de Partij voor de Dieren vindt het tentoonstellen
van de Van Goghcollectie zeer belangrijk. Het is iets waarbij we niet over één nacht ijs
kunnen gaan. Dit is in de commissie besproken. Er werd 600.000 euro gevraagd.
Inmiddels ligt er een nieuw voorstel waarvan wij niet weten of de Hermitage er überhaupt

8
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
mee akkoord gaat. Wij hebben dit voorstel maandag pas gekregen. Wij vinden het heel
lastig om dit te bespreken. Als we dit goedkeuren, dan weten we niet of de Hermitage
hiermee uit de voeten kan. Wij zoeken naar een andere oplossing voor de behandeling
van dit punt. Wij willen dit niet vandaag bespreken omdat we niet weten of dit het
gewenste effect oplevert, namelijk dat de Van Goghs zichtbaar blijven voor alle toeristen.

De VOORZITTER geeft het woord aan mevrouw Ruigrok.

Mevrouw RUIGROK: Ik wil graag van de wethouder horen wat de reactie van de
Hermitage is. Wat mij betreft kunnen we dit daarna gewoon behandelen.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Ik ben ook benieuwd naar de reactie van de
wethouder. Ik wil er wel op wijzen dat, als we afspraken maken over de termijnen voor het
aanleveren van stukken, ze ook nagekomen moeten worden. Ik vind dit vervelend.

De VOORZITTER geeft het woord aan de heer Paternotte.

De heer PATERNOTTE: De heer Van Lammeren heeft gelijk. In aanvulling
daarop kan ik opmerken dat de voordracht flink gewijzigd is op een manier die volstrekt
niet aan de orde is geweest in de commissievergadering. Het bedrag is van 600.000 euro
verlaagd naar 450.000 euro. Dat is inhoudelijk op geen enkele manier aan de orde
geweest in de commissievergadering. Daarom is het voor ons een nieuw voorstel en is
het vreemd dat het nu onvoorbereid in de gemeenteraad komt.

De VOORZITTER geeft het woord aan mevrouw Van der Heijden.

Mevrouw VAN DER HEIJDEN: Vanwege de tijdsdruk vind ik dat we dit vandaag
wel moeten behandelen. Ik sluit me wel aan bij de woorden van het CDA en de VVD om
de wethouder te horen over de reactie van de Hermitage.

De VOORZITTER geeft het woord aan de heer Ivens.

De heer IVENS: De SP vindt een zorgvuldige behandeling belangrijk, waarbij we
de opvatting van de musea kennen omdat zij vorige week iets heel anders lieten weten
dan wat er nu in dit voorstel staat. Wij vinden dat belangrijker dan wat er in de
achterkamertjes is besproken. Wij willen dit heel graag nog een keer in de commissie
bespreken.

De VOORZITTER geeft het woord aan de heer Evans-Knaup.

De heer EVANS-KNAUP: Ook wij willen dit liever in de commissie bespreken,
want ik denk dat het daar veel beter behandeld kan worden. Als de wethouder zegt dat
het om een urgente kwestie gaat, dan moet het maar hier besproken worden, maar liever
in de commissie.

De VOORZITTER geeft het woord aan mevrouw Van Roemburg.

9
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Mevrouw VAN ROEMBURG: Ik sluit mij graag aan bij de vorige spreker. Ik wil dit
liever nu bespreken als blijkt dat het urgent is. Ik hoor graag van de wethouder of dat het
geval is.

De VOORZITTER geeft het woord aan wethouder Gehrels.

Wethouder GEHRELS: De Hermitage is hiermee akkoord gegaan. Dat heeft op
maandag zijn inzet laten weten die u vindt op de bijlage bij het voorstel. Het leek mij goed
om de korte tijd die men ter beschikking had te besteden aan de inhoud. De Hermitage
gaat hiermee akkoord. Ik had toegezegd om u de stukken om 16.00 uur toe te sturen. Ik
ben in de veronderstelling dat het voorstel om 16.00 uur bij u is afgeleverd, zoals we ook
in de commissie hadden afgesproken. Kennelijk is het niet om 16.00 uur bij u
aangeleverd. Mevrouw Shahsavari-Jansen zegt dat het 16.45 uur was. Ik probeer dat te
controleren. U zegt ook dat het om een nieuw voorstel gaat, mijnheer Paternotte, maar
het is tamelijk overzichtelijk. Het ging om 600.000 euro en nu om 450.000 euro. Volgens
mij is het erfpachtstelsel ingewikkelder en zou u dit tot u hebben moeten kunnen nemen.
Ik ben ook voor een zorgvuldige behandeling. Onderdeel daarvan is dat wij tot vandaag
hebben gewacht om dit in uw raad te bespreken. De Hermitage had liever gezien dat er
begin december een besluit was genomen. Dit is de laatste dag waarop het kan omdat u
weet hoeveel er veranderd moet worden. Men rekent nu echt op een besluit.

Ik hoop dat u met deze beantwoording ervan overtuigd bent dat het verstandig is
om dit voorstel vandaag te behandelen.

De VOORZITTER geeft het woord aan de heer Van Lammeren.

De heer VAN LAMMEREN: Ik zei net gekscherend dat ik zelfs in het bedrijfsleven
niet zo snel zoveel geld verdien. We hebben er een uur over gesproken en het bedrag is
verlaagd van 600.000 euro naar 450.000 euro. De directrice van de Hermitage zei
duidelijk dat zij minimaal 600.000 euro moest hebben. Nu zegt u dat zij met het nieuwe
bedrag kan instemmen. Ik begrijp niet dat het bedrag zo snel verlaagd kan worden en
waarom we dit nu pas te horen krijgen.

De VOORZITTER: Mijnheer Van Lammeren en geachte raad, ik begrijp dat het
onderscheid heel lastig is, maar dit glijdt een beetje af van een ordedebat naar een
inhoudelijk debat. Ik geef toe dat inhoudelijke aspecten ertoe kunnen bijdragen dat u
makkelijker een beslissing over de orde neemt. Dit is geen kritiek, maar we moeten streng
zijn voor onszelf. Ik dacht dat dit net over de grens ging, hoe inhoudelijk interessant het
ook is. Volgens mij bent u nu in staat om te beslissen of u dit vandaag wilt bespreken of
de volgende keer. Dat is het enige wat nu aan de orde is.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Hoewel ik dit veel liever in de commissie wil
bespreken, wil ik in het belang van de twee organisaties die hierbij betrokken zijn,
instemmen met behandeling op dit moment. Ik maak daarbij wel de aantekening dat ik
grote moeite heb met de manier waarop dit ons door de strot wordt geduwd.

De VOORZITTER: Dat mag u vanzelfsprekend ook weer bij de inhoudelijke
bespreking terug laten komen.

10
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER geeft het woord aan de heer Ivens.

De heer IVENS: Wij maken ons enige zorgen over de zorgvuldigheid. De
wethouder zegt dat de Hermitage hiermee akkoord is gegaan. Als dat niet het geval is of
als het toch anders blijkt te zijn, dan zullen we dat in een latere fase horen. Laten we de
wethouder volstrekt geloven en dit nu behandelen.

De VOORZITTER: U moet de wethouder zelfs geloven.

De VOORZITTER geeft het woord aan mevrouw Ruigrok.

Mevrouw RUIGROK: Het antwoord was duidelijk. Graag nu behandelen.

De VOORZITTER geeft het woord aan de heer Van Lammeren.

De heer VAN LAMMEREN: Ik sluit mij aan bij de vorige sprekers. Ik wil erbij
aantekenen dat wij de stukken op tijd willen hebben, zeker als eenmansfractie. Ik blijf mij
verbazen over de inhoud, maar laten we het ten bate van de toeristen en het Van Gogh
Museum dan maar nu bespreken.

Dit punt wordt even aangehouden.

13

Voordracht van het college van burgemeester en wethouders van 17 januari 2012
tot instemmen met de financiering van de lokale media vanaf 2013 en kennisnemen van
de besluiten van het college ten aanzien van de dekking van de subsidies en de
vervolgopdracht aan de onafhankelijke adviseur (Gemeenteblad afd. 1, nr. 67)

Dit punt wordt even aangehouden.

14

Voordracht van de Raadscommissie voor Ruimtelijke Ordening, Bouwen en
Wonen, c.a. van 7 december 2011 tot kennisnemen van de beantwoording van de
schriftelijke vragen van het raadslid de heer Van Lammeren van 15 september 2011, nr.
896, inzake het gebruik van VOS-houdende reinigingsmiddelen in de openbare ruimte ten
behoeve van plak- en kladverwijdering (Gemeenteblad afd. 1, nr. 65)

Dit punt is van de agenda afgevoerd.

15

Voordracht van het college van burgemeester en wethouders van 14 december
2011 tot kennisnemen van en instemmen met het collegebesluit van 8 november 2011
inzake het Amsterdams Investeringsfonds betreffende de uitwerking van veranderingen
na raadsbehandeling van 13 juli 2011 (Gemeenteblad 2011, afd. 1, nr. 1196).

11
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER geeft het woord aan de heer Capel.

De heer GAPEL: Kan de wethouder uitleggen waarom dit opnieuw van de agenda
is afgevoerd? Dit is de derde keer.

De VOORZITTER: Ik vraag mij af of dit een vraag van de orde is. Ik laat de
wethouder antwoord op uw vraag geven, maar ik blijf erover nadenken.

De VOORZITTER geeft het woord aan wethouder Asscher.

Wethouder ASSCHER: Ik kan een poging wagen. De raadscommissie heeft
besloten om het college te verzoeken om een nieuw voorstel te schrijven. Dat is er nog
niet en daarom hoort het nu niet op de agenda te staan. Het is door een vergissing op de
agenda terechtgekomen. Om die vergissing recht te zetten, is het punt weer van de
agenda afgevoerd.

Dit punt is van de agenda afgevoerd.

16

Voordracht van het presidium van 6 februari 2012 tot kennisnemen van het
rapport van de Rekenkamer Amsterdam, getiteld: Sociale werkvoorziening in Amsterdam,
tot overnemen van de aanbevelingen uit genoemd rapport en tot verzoeken aan het
college om de aanbevelingen uit te voeren (Gemeenteblad afd. 1, nr. 63)

Dit punt wordt even aangehouden.

17

Voordracht van de Raadscommissie voor Ruimtelijke Ordening, Bouwen en
Wonen, c.a. van 7 december 2011 tot kennisnemen van de beantwoording van de
schriftelijke vragen van het raadslid de heer Van Lammeren van 11 augustus 2011, nr.
762, en vervolgvragen van 10 oktober 2011, nr. 870, inzake het gebruik van het
onkruidbestrijdingsmiddel RoundUp (Gemeenteblad afd. 1, nr. 64)

Dit punt is van de agenda afgevoerd.

18

Voordracht van het college van burgemeester en wethouders van 7 februari 2012
tot herbevestigen van de uitgangspunten van het Amsterdamse erfpachtstelsel
(Gemeenteblad afd. 1, nr. 74)

Dit punt wordt even aangehouden.

19

12
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Voordracht van het college van burgemeester en wethouders van 7 februari 2012
tot opdracht geven tot onderzoek naar actualisatie van het erfpachtstelsel (Gemeenteblad
afd. 1, nr. 73)

Dit punt wordt even aangehouden.

De VOORZITTER: De punten 18 en 19 zullen gevoegd worden behandeld.

20

Voordracht van het college van burgemeester en wethouders van 29 november
2011 tot vaststellen van een Verordening tot wijziging van de Subsidieverordening ter
stimulering van de schone rondvaart (Gemeenteblad afd. 1, nr. 66)

De VOORZITTER geeft het woord aan de heer Evans-Knaup.

De heer EVANS-KNAUP: Wij willen bij dit punt een amendement indienen, maar
ik heb begrepen dat het handiger is als wij buiten de vergadering om nog even met de
wethouder overleggen. In dat geval zou het beter zijn om dit agendapunt naar de
volgende vergadering te verschuiven. Wij gaan daarmee akkoord, maar ik weet niet hoe
de rest van de vergadering daarover denkt.

De VOORZITTER: De wethouder laat merken dat hij het goed vindt. Zijn er
raadsleden die het bezwaarlijk vinden om dit punt naar de volgende raadsvergadering
door te schuiven?

De VOORZITTER geeft het woord aan de heer Molenaar.

De heer MOLENAAR: Begrijp ik daaruit dat het onderwerp in de commissie wordt
behandeld voordat het weer in de raad komt? Er is een fractie die een tamelijk stevig
amendement heeft voorbereid. Ik vind het prettig als we in de commissie daarvoor het
voorbereidende werk doen en we dit niet onvoorbereid in de raad krijgen. Het
amendement wijkt nogal af van het voorstel van de wethouder. Ik zie de wethouder ‘nee!
schudden. Ik zou het toch prettig vinden als het amendement van de betreffende fractie
op de agenda kan worden gezet.

De VOORZITTER geeft het woord aan wethouder Wiebes.

Wethouder WIEBES: Ik onderschrijf niet volledig de term ‘stevig’. Er is echter
geen enkel bezwaar om dit in de commissie aan de orde te stellen als we het nog op de
agenda kunnen manoeuvreren.

Conform besloten.

Dit punt is van de agenda afgevoerd.

21

13
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen

Voordracht van het college van burgemeester en wethouders van 10 januari 2012
tot kennisnemen van de inspraakreacties en van het voorstel van de fractie van de
Socialistische Partij en de bestuurlijke reactie daarop, tot vaststellen van de Algemene
verordening nadeelcompensatie, een Verordening tot wijziging van de Verordening op de
stadsdelen en een Verordening tot wijziging van de Verordening geldelijke voorzieningen
externe commissieleden en tot overdragen aan het college van de bevoegdheid tot
afdoening van aanvragen op grond van de Algemene verordening nadeelcompensatie
(Gemeenteblad afd. 1, nr. 68)

De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 68 van afd. 1 van het Gemeenteblad.

De VOORZITTER: Ik heb inmiddels de spreektijden gekregen waar zo-even om
gevraagd is en die gelden als wij tot 18.00 uur vergaderen. Ze luiden als volgt: de PvdA
heeft 36 minuten, de VVD 24 minuten en 48 seconden, GroenLinks 23 minuten en 12
seconden, D66 23 minuten en 12 seconden, de SP 16 minuten en 48 seconden, het CDA
15 minuten en 12 seconden, Red Amsterdam 13 minuten en 36 seconden, de Partij voor
de Dieren 13 minuten en 36 seconden, Trots 13 minuten en 36 seconden. Het college
heeft 60 minuten.

5

Onderzoek van de ingezonden bescheiden en installatie van het nieuwe
duoraadslid de heer S.J.W. de Bruijn (VVD)

Bij dit punt wordt ingekomen stuk nr. 1 betrokken.

De VOORZITTER geeft het woord aan de heer De Wolf.

De heer DE WOLF: Het kandidaat-lid, plaatsvervangend lid van de
raadscommissies ex. artikel 82 van de Gemeentewet, de heer S.J.W. de Bruijn, geen
raadslid zijnde, heeft de bescheiden als bedoeld in artikel 4, tweede lid, van de
Verordening op de raadscommissies 2009 ingezonden. De ad-hoccommissie tot
onderzoek van deze bescheiden heeft de eer de raad mede te delen dat zij deze
bescheiden heeft onderzocht en dat zij deze in orde heeft bevonden, terwijl haar niet is
gebleken van het bestaan van uitsluitingsgronden of van een onverenigbaarheid. De
commissie adviseert de raad op grond hiervan tot toelating van de heer S.J.W. de Bruijn
als lid/plaatsvervangend lid in raadscommissies.

De VOORZITTER: Ik vraag de raadsgriffier, mevrouw Pe, om de heer De Bruijn
de raadzaal binnen te geleiden voor het afleggen van de belofte.

Ik verklaar dat ik, om tot lid van een raadscommissie benoemd te worden,
rechtstreeks noch middellijk, onder welke naam of welk voorwendsel ook, enige gift of
gunst heb gegeven of beloofd. Ik verklaar en beloof dat ik, om iets in deze hoedanigheid
te doen of te laten, rechtstreeks noch middellijk, enig geschenk of enige belofte heb
aangenomen of zal aannemen. Ik beloof dat ik getrouw zal zijn aan de Grondwet, dat ik

14
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
de wetten zal nakomen en dat ik mijn plichten als lid van een raadscommissie naar eer en
geweten zal vervullen.

De heer DE BRUIJN: Dat verklaar en beloof ik.

De VOORZITTER: Dan mag ik u feliciteren met uw benoeming en installatie als
duoraadslid. U wordt in de pauze door de overige raadsleden gefeliciteerd.

(Applaus.)

6

Mondelingevragenuur

1e Vragen van het raadslid de heer Ivens inzake het bericht dat het college
van burgemeester en wethouders denkt met een aanbesteding van het parkeerbeheer
miljoenen euro's te kunnen besparen.

De VOORZITTER geeft het woord aan de heer Ivens.

De heer IVENS: Er verdwijnt jaarlijks 140 miljoen euro in de parkeerautomaten.
Handhaving van het beleid op dat gebied zal in ieder geval tot en met 31 december 2013
door Cition plaatsvinden. Volgens Het Parool zegt de wethouder dat we op 1 januari 2014
het parkeerbeheer zullen aanbesteden. Dat bespreken we later nog. Zij zegt er echter bij
dat zij hoopt met de aanbesteding miljoenen euro's te kunnen besparen. Na 31 december
2013 wordt het opeens miljoenen euro's goedkoper. Dat zou betekenen dat ons Cition
miljoenen euro's laat liggen. Miljoenen euro's die in de parkeerautomaten verdwijnen,
gaan tot en met 2013 kennelijk op aan de eigen organisatie of aan inefficiënties. Klopt het
dat Cition zo inefficiënt is, ook nog in december 2013, dat een aanbesteding
daadwerkelijk geld oplevert? Zo ja, kunt u ons Cition niet iets efficiënter laten werken
zodat kiezen tussen aanbesteding en inbesteding geen financiële keuze meer is, maar
slechts een politieke keuze?

De VOORZITTER geeft het woord aan wethouder Gehrels.

Wethouder GEHRELS: Mijnheer Ivens, ik heb letterlijk gezegd: “Dat kan
aanzienlijk lager.” Dat staat als citaat van mij in Het Parool. Ervoor staat dat uitvoering
door Cition 40 miljoen euro aan kosten met zich meebrengt. Dat heb ik gezegd. Dat klopt.
Ik heb u de vorige keer in de commissie ook gezegd dat het efficiënter kan omdat we in
2006 een moratorium hebben afgesproken. Dit houdt in dat we aan onze klanten, de
stadsdelen, hebben gevraagd om bij ons bedrijf, toen Stadstoezicht, de diensten af te
nemen. Zij hebben dit gedaan. We hebben er een bepaald bedrag voor afgesproken. Als
we in 2014 gaan aanbesteden, dan bepaalt de markt wat het bedrag aan kosten is dat de
gemeente moet betalen. Dat is een aanbestedingskwestie. Wij hebben een bepaalde
ondergrens ingesteld waarover wij gaan praten in een technische sessie op 8 maart en in
de commissie op 29 maart. Toen we dit de vorige keer besproken, heb ik gezegd dat het
efficiënter kan, maar dat er ook sprake is van een politieke keuze.

De VOORZITTER geeft het woord aan de heer Ivens.

15
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen

De heer IVENS: De miljoenen euro's zijn van tafel en het bedrag is aanzienlijk
lager geworden. De vraag blijft echter waarom we niet proberen om Gition zo efficiënt en
marktconform te laten werken. U hebt verschillende keren gezegd dat het bedrijf
marktconform werkt. Waarom proberen we niet om dat bedrijf in december 2013 zo
marktconform te laten werken dat het in financieel opzicht niet meer uitmaakt of wij kiezen
voor inbesteding of aanbesteding? Als de markt het in 2014 goedkoper blijkt te kunnen
doen, dan kan ik niet anders dan concluderen dat we op dit moment miljoenen euro's
weggooien doordat Cition niet efficiënt werkt. Kunt u zeggen of u de ambitie hebt dat de
keuze tussen inbesteden en aanbesteden geen financiële keuze wordt, maar een politieke
keuze?

De VOORZITTER geeft het woord aan wethouder Gehrels.

Wethouder GEHRELS: Volgens mij hebt u eerder al de cijfers gezien van
Stadstoezicht en later van Cition. U ziet daarbij dat bij de verzelfstandiging van Cition de
cijfers aanzienlijk beter zijn dan voordien. Er zit sowieso een stijgende lijn in de prestaties
en een dalende lijn in de zaken die moeten dalen zoals het ziekteverzuim. U weet dit net
zo goed als ik. Dit zal ook bij de stukken zitten en u kunt er in de technische sessie naar
vragen. Het gaat goed met Cition. Tegelijkertijd hebben we te maken met de situatie die
er al voor 2006 bestond. Die is ontstaan in 2003 toen stadsdeel Zuid de diensten van
Stadstoezicht niet langer afnam. Toen hebben we afgesproken dat we dit bedrijf naar de
markt zouden brengen omdat de stadsdelen willen kiezen waar ze hun parkeerbeheer
onderbrengen. Aan die afspraak houden wij ons. Op 30 maart praten we er weer over.
Het college heeft daarbij uitgesproken dat, als wij het parkeerbeheer aanbesteden, dit
moet voldoen aan bepaalde prijs/kwaliteitsverhoudingen. Achter de schermen zult u daar
inzicht in krijgen, want dit is marktgevoelige informatie.

De VOORZITTER geeft het woord aan mevrouw Roodink.

Mevrouw ROODINK: D66 wil de wethouder complimenteren met het voornemen
om Cition aan te besteden, mede vanwege de hoop van de wethouder dat er besparingen
gerealiseerd zullen worden. We weten ook dat deze discussie al veel en veel langer
gaande is. Ik wil graag weten waarom dit voornemen pas nu geuit wordt en waarom we dit
niet al eerder in gang hebben kunnen zetten.

De VOORZITTER geeft het woord aan wethouder Gehrels.

Wethouder GEHRELS: We hebben dit voornemen geuit omdat we snelheid
belangrijk vinden, maar ook zorgvuldigheid, zeker als er sprake is van aanbestedingen
van onze eigen bedrijven. Dat is de reden dat we in december 2010 hebben gekozen voor
twee second opinions, een voor de financiën en een voor de zogeheten parkeerketen. Dat
is tamelijk ingewikkeld. Er zijn heel veel diensten van de gemeente Amsterdam bij
betrokken, maar ook andere. De parkeerketen brengen we in 2012 op orde. In 2013 gaan
we zorgvuldig aanbesteden zodat we niet alleen snel, maar ook zorgvuldig te werk gaan.
Dat is de reden.

16
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

20 Vragen van het raadslid de heer Molenaar inzake de brief van minister
Schultz van Haegen over de voorgenomen snelheidsverhoging op de A10 tot 100 km/u
overdag.

De VOORZITTER geeft het woord aan de heer Molenaar.

De heer MOLENAAR: Dit college heeft onze minister in december 2011 gevraagd
om vooralsnog niet over te gaan tot verhoging van de snelheid op de Amsterdamse A10
West. Volgens de brief van het college uit december kan de gezondheid van de
Amsterdammer daardoor in gevaar komen en worden de EU-normen in 2015 misschien
niet gehaald. Omdat de Amsterdamse cijfers van de GGD een negatiever beeld geven
dan die van de minister, drong u bij haar aan op nader onderzoek. Vorige week kwam het
antwoord uit Den Haag. De minister wijst het verzoek af en zet haar plannen door, op
basis van één onderzoek dat aan alle kanten lijkt te rammelen en waarvan de uitkomsten
worden tegengesproken door onder andere onze eigen GGD. Daarover heeft GroenLinks
de volgende vragen.

Hoe beoordeelt het college het besluit van de minister om zonder aanvullend
onderzoek naar de effecten op de A10 West overdag 100 km/u toe te staan?

Is het college bereid om zelf nader onderzoek te doen naar de effecten zoals
verhoging van de achtergrondwaarden en eventuele nieuwe knelpunten die zouden
kunnen ontstaan?

Welke mogelijkheden heeft Amsterdam om de schadelijke gevolgen voor
omwonenden, toename van geluid en van emissie en stank te beperken?

Schaart het college zich achter de stadsdelen West en Nieuw-West die onder
meer de juridische mogelijkheden willen onderzoeken om de minister aan het behalen van
de EU-normen in 2015 te houden?

De VOORZITTER geeft het woord aan wethouder Wiebes.

Wethouder WIEBES: We hebben om extra onderzoek gevraagd voordat de
minister deze maatregel zou doorvoeren. Dat onderzoek is er niet gekomen en dat is
teleurstellend. Waarom is dat teleurstellend? We moeten daarbij twee effecten
onderscheiden. Als eerste de lokale effecten. Dat zijn de effecten van de
snelheidsverhoging op de A10 West voor de bewoners in Nieuw-West. Dat effect is
geraamd op 0,7 Ho/m®. U weet dat de norm 40 Ho/m® is. Er is vastgesteld dat dit niet tot
extra knelpunten leidt. Ook wij hebben dit kunnen vaststellen. Het leidt ook niet tot
overschrijding van de normen die gelden voor fijnstof. Er worden ook geen geluidsnormen
overschreden. Dat betekent dat het Rijk op dit punt van zijn bevoegdheden gebruik mag
maken. Wij kunnen daar juridisch niets tegen doen.

Er is echter ook een effect denkbaar voor de achtergrondconcentratie. De heer
Molenaar vraagt daar terecht naar. Het is geen effect dat specifiek samenhangt met de
snelheidsverhoging op de A10 West, maar wel met de landelijke snelheidsverhoging. Het
is ook geen effect dat specifiek voor de bewoners van West geldt. Het kan echter
betekenen dat knelpunten in onze stad in 2015 niet aan de norm kunnen voldoen. Dat zou
ernstig zijn. Het gaat om een effect dat wij niet goed kunnen berekenen. TNO kan het
schatten. Het schat het op 0,1 tot 0,3 ug. Is dat veel? Technisch gezien is het niet heel
veel vergeleken met een norm van 40 ug. Ter vergelijking komt het ongeveer overeen met
het tenietdoen van het effect van de milieuzone vrachtverkeer. Dat is jammer. Het zou dus
kunnen leiden tot extra overschrijdingen. We weten het niet. Het zou ook kunnen

17
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
betekenen dat er meer budget voor nodig is. Zoals u misschien weet, is er in de Kamer
een motie ingediend die de minister oproept om geen snelheidsverhogingen door te
voeren als deze extra geld kosten. Daarom is het teleurstellend dat dit niet nader is
onderzocht.

Twee dingen. Als eerste is de Kamer aan zet. De Kamer zal er eind februari in
een algemeen overleg over spreken. Wij zullen aan de Kamerleden duidelijk maken dat
volgens ons dit specifieke punt onderzocht moet worden omdat het iets kan betekenen
voor onze stad en omdat het ook geld kan kosten. Ten tweede maak ik mij al een tijdje
met deskundigen druk over het verschil tussen de metingen en de modellen. Dat verschil
bestaat. Dat is niet per se slecht nieuws, maar het is wel iets wat heel goed in de gaten
moet worden gehouden. We hebben gezien dat het verschil tamelijk groot is geworden.
Àls daar iets uitkomt, dan laat ik u dat ook weten. Deze twee zaken heb ik op mijn lijstje
staan als zaken die we hieraan moeten doen.

De VOORZITTER geeft het woord aan de heer Molenaar.

De heer MOLENAAR: Dank omdat u duidelijk maakt dat dit u zorgen baart en dat
het u teleurstelt. Wij gaan ervan uit dat ons eigen GGD-meetpunt op de A10 West wel
degelijk aangeeft hoe de situatie ter plaatse is. Uiteraard heeft het ook een effect op de
stad als geheel en op de achtergrondwaarden. Vorig jaar heeft het college de invoering
van een milieuzone voor personenauto's achter de hand gehouden voor het geval dat wij
de EU-normen niet zouden halen, ondanks de gezamenlijke inspanning van Amsterdam
en het Rijk. Is het juist om te veronderstellen dat het besluit van de minister om deze
maatregel door te voeren de kans op een milieuzone voor Amsterdam slechts dichterbij
heeft gebracht?

De VOORZITTER geeft het woord aan wethouder Wiebes.

Wethouder WIEBES: U spreekt enigszins verlekkerd over deze constatering. Al
met al moeten we niet blij zijn met het feit dat het denkbaar is dat wij de normen minder
snel halen dan anders het geval zou zijn. In 2013 bekijken we welke aanvullende
maatregelen er nodig zijn. Dat blijft zo. Laten we er echter allereerst bij de minister op
aandringen dat er onderzocht wordt of dit invloed zou kunnen hebben op het
overschrijden van de normen in 2015.

30 Vragen van het raadslid mevrouw Sahin inzake de bezuinigingen op het
primair onderwijs.

De VOORZITTER geeft het woord aan mevrouw Sahin.

Mevrouw SAHIN: In de Volkskrant van 19 februari 2012 verscheen een artikel
over de gevolgen van de bezuinigingen in het primair onderwijs. Uit de krant: “In het
basisonderwijs is een gedwongen uittocht van duizenden, vaak jonge, leerkrachten
gaande. Pabo's dreigen personeel op te leiden dat voorlopig niet aan de bak komt. De
oorzaak van de ontslaggolf is een opeenstapeling van bezuinigingen op het primair
onderwijs.” D66 is van mening dat mensen met passie voor onderwijs koste wat het kost
behouden moeten blijven. Zij maken tenslotte het verschil.

Kan de wethouder uitleggen welke gevolgen deze ontslaggolf heeft voor
Amsterdamse basisscholen?

18
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen

Wat zijn de gevolgen voor Amsterdamse pabo-studenten? Kunnen deze
leerkrachten straks ergens terecht?

Kan de wethouder uitleggen welke gevolgen deze gestapelde bezuinigingen
hebben voor de kwaliteitsaanpak®?

In hoeverre klopt het dat schoolbesturen geld oppotten en niet besteden aan het
aantrekken van docenten? Is het college van mening dat Amsterdamse schoolbesturen in
dit geval juiste keuzes maken?

Welke rol ziet het college voor zichzelf weggelegd bij het behouden van goede
leerkrachten en de instroom van nieuwe, kwalitatief goede leerkrachten waarin de
afgelopen jaren veel tijd en geld in is geïnvesteerd?

De VOORZITTER geeft het woord aan wethouder Asscher.

Wethouder ASSCHER: Het is nog niet met zekerheid te zeggen wat dit voor
Amsterdam betekent. Ik heb de basisscholen gevraagd om een analyse te maken van
hun verwachtingen voor de Amsterdamse scholen. Zij hebben toegezegd om dit binnen
een maand op te leveren.

U vraagt verder hoe dit het gemeentelijke beleid op het gebied van kwaliteit
doorkruist. Wordt er gewacht met het aannemen van mensen die nodig zijn vanwege
deze bezuinigingen? Ik denk dat over het algemeen de bezuinigingen, vooral die op het
passend onderwijs, heel grote gevolgen zullen hebben. In het speciaal onderwijs
misschien nog meer dan in het reguliere onderwijs. In het onderwijs is er nog heel veel
winst te behalen door goed personeelsbeleid. Goed personeelsbeleid betekent nadenken
over de manier waarop mensen zich ontwikkelen, afscheid nemen van mensen die zich
niet goed ontwikkelen en mensen die het goed doen binnenhouden. Bij financiële
tegenwind dreigen immers altijd jonge en goede docenten ontslagen te worden. Daar
kunnen en moeten de scholen zelf echter veel meer aan doen. Het is deels een probleem
als gevolg van de bezuinigingen, maar deels is het ook een gevolg van de verwaarlozing
van de leidinggevende taak van scholen die ertoe leidt dat er steeds goede, jonge
docenten worden ontslagen.

Wat doen wij eraan? We weten allemaal dat goed onderwijs voor een enorm groot
deel afhankelijk is van een goed opgeleide, goed gemotiveerde en goed geïnstrueerde
docent. Een deel van de kwaliteitsaanpak richt zich juist daarop. Hoe leren we de
leerkracht niet alleen pedagogiek, maar ook didactiek toe te passen? Hoe leren we
interne begeleiders om leerkrachten daarbij te coachen? Hoe ontwikkelt de directeur zich
als leidinggevende die tussen het bestuur en zijn team in staat? Wij hebben er heel veel
voor ontwikkeld. Er is een beroepsstandaard voor Amsterdamse onderwijzers ontwikkeld.
Wie daaraan voldoet, mag echt trots zijn. Wij mogen het aan de scholen vragen. Er is
bekeken welke standaard we zouden kunnen vragen van directeuren en interne
begeleiders. Er is een kijkwijzer gemaakt om te leren beoordelen hoe wij het doen. In het
onderwijs bestaat te veel een cultuur waarbij ieder zijn eigen eilandje in de klas heeft en
we niet bij elkaar kijken. Kortom: grote zorgen over de bezuinigingen, maar er niet te snel
van uitgaan dat dit althans in Amsterdam tot massaontslagen hoeft te leiden. Binnen de
bestaande geldstromen kan het Amsterdamse onderwijs immers met hulp van de
gemeente veel beter presteren dan nu het geval is.

De VOORZITTER geeft het woord aan mevrouw Sahin.

19
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Mevrouw SAHIN: We weten dat er nog een bezuinigingsronde aankomt. Er wordt
straks 10 miljard euro extra bezuinigd. De ministers gaan straks met hun gedoogpartners
op de hei zitten om te bepalen waarop verder bezuinigd moet worden. Wij willen niet dat
deze bezuinigingen neerslaan in het onderwijs en dus ook niet in het onderwijs in
Amsterdam. Vindt u het niet de moeite waard om de heer Rutte een e-mail te sturen met
het verzoek om de bezuinigingen in ieder geval niet in het onderwijs te laten neerslaan?
Àls u dat zelf niet doet, dan kunt u misschien een van uw VVD-collega's in het college
vragen om dat te doen.

De VOORZITTER geeft het woord aan wethouder Asscher.

Wethouder ASSCHER: Dat is een voortreffelijk idee. Als ik de heer Rutte een
mailtje stuur, dan denk ik dat het onderwijs van verdere bezuinigingen gevrijwaard zal
blijven. Nee, het college is zich zeer bewust van onze taak om de Amsterdamse belangen
goed te behartigen ten opzichte van de landsregering. U weet dat we dat hebben gedaan
door te wijzen op de dreigende effecten van de stapeling van bezuinigingen voor
kwetsbare huishoudens in Amsterdam. Inmiddels is daarover een dialoog met minister
Kamp ontstaan. U weet ook dat zowel ik als de collega's van andere politieke partijen ons
hierover zeer regelmatig verstaan met bewindspersonen. Laat ik volstaan met de
toezegging dat ik het gevoel heb dat men zeer goed op de hoogte is van de Amsterdamse
wensen en bedenkingen bij de bezuinigingen. Het is echter ook zo dat zij de
verantwoordelijkheid hebben voor hun werk en wij voor het onze.

De VOORZITTER geeft het woord aan mevrouw Van der Pligt.

Mevrouw VAN DER PLIGT: Laten we heel duidelijk zijn. Dit zijn de bezuinigingen
die door het vorige kabinet zijn ingezet door mevrouw Dijksma. De bezuinigingen op het
passend onderwijs komen daar nog bovenop. Die zijn ook van het vorige kabinet.
Daarbovenop komen de bezuinigingen die dit kabinet nog doorvoert. Ik hoor de heer
Asscher eigenlijk zeggen dat de schoolbesturen niet goed gepland hebben. Ik hoor u bijna
pleiten voor flexibilisering van de arbeidsmarkt in het onderwijs. Als iemand niet voldoet,
dan moet hij ontslagen kunnen worden. Ik vind dit een hellend vlak, mijnheer Asscher. Ik
hoor u niets zeggen over bestuurders die te veel verdienen en molochs van bestuurlijke
kolossen op de Zuidas. Ik kan ook nog een aantal andere plekken noemen. Wanneer pakt
u die aan?

De VOORZITTER geeft het woord aan wethouder Asscher.

Wethouder ASSCHER: U hoort allerlei dingen wel en niet. Ik probeerde antwoord
te geven op de vragen van mevrouw Sahin. Dat is het eerste wat mij te doen staat. U kent
mij als iemand die ook graag antwoord geeft op andere vragen. Bijvoorbeeld: wat vind ik
van Amarantis? Dat heb ik laatst in de commissie al met u besproken. U vindt mij ook aan
uw zijde ten aanzien van een normale inkomensverdeling tussen bestuurders en
onderwijsgevenden. Ik wil echter niet te snel zeggen dat scholen het zelf niet beter
kunnen. Dat heeft niets te maken met flexibilisering van arbeid, maar met professioneel
personeelsbeleid. Een schoolbestuurder klaagt tegen mij over zijn eigen onderwijzend
personeel en zegt: als ik mijn school wil verbeteren, dan mag ik de helft wel ontslaan. Stel
dat ik daarna de simpele vraag stel wat er in de functioneringsgesprekken is gebeurd,
waarop geen bevredigend antwoord komt. Dat is mij al verschillende keren overkomen. In

20
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
sommige gevallen is er tientallen jaren niet gesproken met de onderwijzers. Dat heeft
niets te maken met arbeidsrecht, maar wel met normaal personeelsbeleid. Daar valt een
enorme meerwaarde te behalen. Dat is aardiger en professioneler ten aanzien van de
eigen mensen, het komt ten goede aan onze kinderen en het heeft niets te maken met
alle thema's die u nu aansnijdt. Ik maak mij dus grote zorgen over de bezuinigingen op
het passend onderwijs. U weet dat wij ons zegje daarover doen in Den haag. Het is slecht
voor scholen en voor het onderwijs als besturen zich bezighouden met andere dingen dan
onderwijs. Zie de casus van Amarantis. Het is echter niet zo dat we geen taak hebben om
scholen aan te spreken op hun personeelsbeleid, want een goede onderwijzer heeft ook
recht op een goede baas.

De VOORZITTER geeft het woord aan mevrouw Moorman.

Mevrouw MOORMAN: Wij hebben ook kennisgenomen van het overzicht in de
Volkskrant en ook wij hebben grote zorgen daarover. Wij zijn in Amsterdam heel goed
bezig met het basisonderwijs terwijl dat aan de andere kant wordt uitgehold. Wij vinden
dat zorgelijk. Wij zijn tevreden met de beantwoording van de wethouder, maar één punt
blijft voor ons onderbelicht. U praatte over personeelsbeleid. Vaak denken we dan meteen
aan de leerkrachten of de bestuurders. Ik wil echter ook aandacht vragen voor de
conciërges en in dat verband vooral voor de veiligheid in het onderwijs. Wij maken ons
zorgen over het feit dat er op die beroepen zal worden bezuinigd. Kunt u dat in kaart
brengen in het overzicht dat u ons over een maand verstrekt?

De VOORZITTER geeft het woord aan wethouder Asscher.

Wethouder ASSCHER: Ik zal de schoolbesturen vragen om specifiek daarover
informatie te geven. Het gevaar bestaat dat, als er bezuinigd moet worden, er juist op dit
soort ondersteunende functies te snel gekort wordt waardoor de kwaliteit van het
onderwijs kan lijden. Ik zal vragen om in het overzicht dat ons binnen een maand is
toegezegd ook op die vragen in te gaan.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Kunt u daarbij laten weten in hoeverre dat
laatste gevolgen zijn van de bezuinigingen die het Amsterdamse stadsbestuur heeft
doorgevoerd bij de id-banen en in hoeverre het effecten van het rijksbeleid zijn?

De VOORZITTER geeft het woord aan wethouder Asscher.

Wethouder ASSCHER: Zelfs voor die vraag werd al geapplaudisseerd. Dat is
makkelijk verdiend, mevrouw Shahsavari-Jansen. Volgens mij hebben wij u bij monde van
mevrouw Van Es toegezegd om u een overzicht te geven van de gevolgen van de
bezuinigingen op de id-banen. U weet precies waar zij een gevolg van zijn. De kortingen
op het re-integratiebudget die zo drastisch zijn dat we geen andere keuze hebben dan het
versneld afbouwen van de id-regeling. De afzender daarvan hoef ik vast niet opnieuw te
vermelden. Mevrouw Van Es heeft u toegezegd om een nauwkeurig overzicht te geven
van waar deze functies verdwijnen. Daarbij speelt natuurlijk ook het onderwijs een rol.

Voorzitter: mevrouw Ornstein

21
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

40 Vragen van het raadslid mevrouw Shahsavari-Jansen inzake de recente
uitspraak van de Raad van State betreffende de zaak van ondernemers rond het
Olympisch Stadion over de organisatie van een evenement daar.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Vorige week, op woensdag 8 februari, heeft
de Raad van State het hoger beroep van de gemeente Amsterdam verworpen en de
ondernemers rond het Olympisch Stadion in het gelijk gesteld. Die ondernemers hadden
namelijk geklaagd over de grote geluidsoverlast waarmee ze tijdens kantooruren te
maken hadden door de organisatie van de kermis in het Olympisch Stadion. Volgens de
hoogste bestuursrechter heeft de burgemeester in strijd gehandeld met de bepalingen in
artikel 3.2 en artikel 3.4 van de Algemene wet bestuursrecht door onvoldoende rekening
te houden met de geluidsoverlast voor ondernemers. Goed nieuws dus. Het hoogste
rechtscollege in ons land bevestigt klip-en-klaar dat de gemeente bij het verlenen van
vergunningen voor evenementen rekening moet houden met legitieme belangen van haar
inwoners en ondernemers. Mogelijk heeft deze uitspraak belangrijke consequenties. Niet
alleen voor de organisatie van deze kermis, maar ook voor andere evenementen. Daarom
heeft de CDA-fractie de volgende vragen aan de burgemeester.

Welke consequenties heeft deze uitspraak voor de organisatie van dit concrete
evenement, de kermis in het Olympisch Stadion?

Wat zijn de gevolgen voor de nu al vergunde evenementen? Voert de gemeente
een extra controle uit om te bezien of de legitieme belangen van Amsterdammers niet
worden geschonden?

Wordt het evenementenbeleid op dit punt aangepast? Zo ja, hoe? Wanneer krijgt
de raad dit aangepaste evenementenbeleid?

De VOORZITTER geeft het woord aan burgemeester Van der Laan.

Burgemeester VAN DER LAAN: Geachte raad, mevrouw Shahsavari-Jansen
praat hier over een uitspraak over de Paaskermis bij het Olympisch Stadion. Deze is in
2009 verplaatst van het plein naar het Olympisch Stadion. De Raad van State heeft
uitgesproken dat de gemeente niet goed genoeg gekeken heeft naar de belangen van de
kennisintensieve bedrijven die in het Olympisch Stadion zijn gevestigd. De rechtbank had
overigens ongeveer hetzelfde bepaald. De voorwaarden hielden bijvoorbeeld te weinig
rekening met het feit dat ons fantastische Olympisch Stadion vanwege zijn monumentale
status niet zo erg goed geïsoleerd is als andere gebouwen of als waarvan werd
uitgegaan. Ook op nog een aantal andere punten was niet genoeg onderzoek gedaan.
Daardoor was de genomen beslissing niet voldoende gemotiveerd en moet de gemeente
haar overdoen. Dit even als achtergrond.

Ik ben net als mevrouw Shahsavari-Jansen altijd gespitst op goed nieuws. Het
tellen van zegeningen is een belangrijk principe. Het was Johannes de Heer die zei: telt
uw zegeningen elke dag, keer op keer, elke dag weer. Mevrouw Shahsavari-Jansen
overdrijft dit goede nieuws echter een beetje. Wij blijven met beide voeten op de grond
staan. Er werd natuurlijk altijd al rekening gehouden met de belangen van de
omwonenden. Dat gaat echter niet altijd goed. In dit geval is het niet goed gegaan. Dat is
de uitspraak.

22
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 R

aadsnotulen

De drie antwoorden zijn daarom: nee, ze heeft geen verdergaande betekenis. We
leren ervan dat in het in dit geval beter had gekund. We kunnen er hopelijk ook in andere
gevallen weer ons voordeel mee doen. Het heeft geen consequenties voor al verleende
vergunningen. Ik zie al helemaal niet in, mevrouw Shahsavari-Jansen, dat dit gevolgen
heeft voor het evenementenbeleid dat zou moeten worden aangepast.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Begrijp ik dan goed dat de ondernemers
hebben geklaagd over te veel geluidsoverlast? Dat de rechter hen daarin in het gelijk
heeft gesteld, maar dat de vergunning om ook volgend jaar een kermis in het Olympisch
Stadion te organiseren weer verleend zal worden? Ik kan mij dat niet voorstellen. Ik neem
aan dat er maatregelen worden genomen en dat dit evenement aangepast zal worden. Ik
kan mij ook voorstellen dat in andere gevallen gebouwen in de buurt van een evenement
een monumentenstatus hebben en dat er ook in die gevallen nader onderzoek moet
worden gedaan. Hoe wordt in het beleid verwerkt dat vanaf nu die controle goed wordt
georganiseerd?

De VOORZITTER geeft het woord aan burgemeester Van der Laan.

Burgemeester VAN DER LAAN: Ik kan mij louter theoretisch voorstellen dat, na
eerst de exacte uitspraak van de Raad van State gelezen te hebben, de kermis gewoon
door zou gaan na nader onderzoek en een nadere belangenafweging. We moeten er met
de uitspraak in gedachten opnieuw naar kijken. Theoretisch is zelfs dat mogelijk. In de
praktijk zal dat vaak niet het geval zijn. Ik heb dit in de gauwigheid kunnen voorbereiden
dankzij u, waarvoor dank. Een aantal dingen moet beter bekeken worden, waarbij we ons
kunnen afvragen of we dit überhaupt nog voor Pasen kunnen doen. Mij lijkt dat niet goed
denkbaar. Het kan echter. Weet u, het is niet zo vreemd dat bij de duizenden
vergunningen die per jaar worden verleend een rechter wel eens anders oordeelt over wat
de bestuurder heeft gedaan. Het is heel goed dat u erbovenop zit om te bezien of er
structurele kwesties in het geding zijn waardoor het beleid moet wijzigen. Er is in dit geval
nog geen sprake van dat het beleid zou moeten wijzigen, wel de uitvoering ervan. Ik zeg u
toe dat u een analyse van mij krijgt, gemaakt door de afdeling Juridische Zaken. We
kunnen dan systematisch nagaan wat er in dit geval is gebeurd, wat er is misgegaan en of
we dat eventueel kunnen repareren of niet.

7

Benoeming van duoraadsleden in diverse raadscommissies

Bij dit agendapunt worden de ingekomen stukken nrs. 2, 3 en 31 betrokken.

De VOORZITTER nodigt de leden Evans-Knaup, Jager en Shahsavari-Jansen uit,
met haar het bureau van stemopneming te vormen.

De VOORZITTER schorst de vergadering.

Voorzitter: burgemeester Van der Laan

23
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER heropent de vergadering.

Ingeleverd werden 34 stembiljetten.

Benoemd zijn tot:

Leden van de Raadscommissie voor Jeugdzaken, ICT, Financiën en Onderwijs:
mevrouw M. de Soete met 34 stemmen voor en 0 stemmen tegen en de heer S.J.W. de
Bruijn met 33 stemmen voor en 1 stem tegen.

Leden van de Raadscommissie voor Verkeer, Vervoer en Infrastructuur (inclusief
Noord/Zuidlijn en Luchtkwaliteit): mevrouw B. van Genne met 34 stemmen voor en 0
stemmen tegen en de heer S.J.W. de Bruijn met 32 stemmen voor, 1 stem tegen en 1
stem blanco.

Lid van de Raadscommissie voor Werk, Inkomen en Participatie, Diversiteit en
integratie, Inburgering, Armoede en Programma Maatschappelijke Investeringen: de heer
S.J.W. de Bruijn met 33 stemmen voor en 1 stem tegen.

8

Voordracht van het college van burgemeester en wethouders van 17 januari 2012
tot instemmen met de procedure voor het doen van bestedingen uit de pijler Economie en
Innovatie van het Amsterdams investeringsfonds (Gemeenteblad afd. 1, nr. 59)

De VOORZITTER geeft het woord aan de heer Capel.

De heer CAPEL: D66 is blij met deze voordracht. De puzzel van het Amsterdams
investeringsfonds is bijna compleet, maar nog niet helemaal. Hoewel wij voortdurend
spreken over het Amsterdams investeringsfonds is het tot op heden meer een
Amsterdams spaarfonds. De rentebaten lopen in de miljoenen euro's. Er is nog geen
inzicht in de precieze hoogte ervan, maar dat deze rentebaten er zijn, komt doordat er
geen geld is uitgegeven. Het duurt allemaal erg lang. D66 heeft dit al een paar keer
eerder uitgesproken. Er zijn meerdere redenen voor. Een ervan is dat de wethouder
Economische Zaken niet eens wist dat zij dit voorstel aan de raad moest voorleggen.
Toen wij in de commissie vroegen wanneer dit voorstel zou komen, de specifieke criteria
voor haar pijler, zei ze: “Ja, maar die hebt u toch al?” Gelukkig heeft iemand haar verteld
dat dit niet zo was en nu ligt dit voorstel er. Zoals ik al zei, over de inhoud ervan is D66
tamelijk tevreden.

Een andere reden dat de AlF-puzzel zo lang voortsleept, is dat de coalitiefracties
onder aanvoering van de heer Toonk ervoor zorgen dat het laatste puzzelstukje er maar
niet komt. Daarom vroeg ik zojuist bij het vaststellen van de agenda waarom punt 15 nu
alweer, voor de derde keer, is afgevoerd. De voordracht blijkt nog niet goed genoeg te zijn
om aan de raad te worden voorgelegd. Wij vinden dat opmerkelijk. In juli 2011 lag dit voor
de eerste keer voor. Toen nam de heer Toonk het voortouw om allerlei amendementen
voor te stellen. Vervolgens hebben wij er in het najaar nog een keer in de commissie over
gesproken. Toen was er onduidelijkheid over de pijler Stedelijke Ontwikkeling. Was deze
opgeheven of niet opgeheven? Ook toen nam de heer Toonk van de VVD echter weer het
voortouw. Hij ging zelfs zo ver dat de woordvoerders van Groenlinks en de Partij van de

24
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
Arbeid woorden die ze in deze zaal hadden uitgesproken over de vulling van deze pijler
terug moesten nemen. Ik kijk even naar de beide woordvoerders. Daarom duurt het
allemaal erg lang. Dat is jammer, want we willen investeren in de economie en in
duurzaamheid.

Het op een na laatste puzzelstukje ligt nu voor. Daar kan D66 mee instemmen.
Wij beschouwen de criteria als bruikbaar. Ze komen in grote mate overeen met de manier
waarop wij de toekomst van onze economie bezien. Wij wilen echter dat
projectaanvragen onder de ondergrens van 2,5 miljoen euro per onderwerp gebundeld
kunnen worden. Er is één onderwerp dat D66 en ook andere partijen in deze
gemeenteraad na aan het hart ligt en dat is de aansluiting tussen onderwijs en
arbeidsmarkt. D66 denkt dat het van belang is en ook nodig is om nu uit te spreken dat wij
nu een van die onderwerpen benoemen en wel de aansluiting tussen onderwijs en
arbeidsmarkt. Daarom dien ik mede namens mijn collega mevrouw Sahin, woordvoerder
Onderwijs, een motie in om dat mogelijk te maken. Daarmee hebben wij voldoende
gezegd en hopen wij dat er snel geïnvesteerd wordt.

De VOORZITTER deelt mee dat de volgende motie is ingekomen:

33° Motie van de raadsleden Capel en Sahin inzake bestedingen voor
aansluiting onderwijs en arbeidsmarkt (Gemeenteblad afd. 1, nr. 81).

Verzoekt het college van burgemeester en wethouders:

- bij het voorstel voor de bestedingscriteria voor de pijler Economie van het
Amsterdams investeringsfonds een deel van het maatschappelijk renderende
deel van de economische pijler te reserveren voor investeringen die de
aansluiting tussen arbeidsmarkt en onderwijs verbeteren;

- hiertoe een ‘compartiment’ van 2,5 miljoen euro in te stellen, overeenkomstig
de werkwijze bij het KDL-deel, zoals besloten in de raadsvergadering van
30 november 2011.

De motie maakt deel uit van de beraadslaging.

De VOORZITTER geeft het woord aan mevrouw Van der Heijden.

Mevrouw VAN DER HEIJDEN: De criteria voor de economische pijler van het AlF
worden straks vastgesteld. Voor de PvdA-fractie is dat een belangrijk moment. De manier
waarop dit budgetrecht is vormgegeven, is innovatief te noemen voor een gemeente.
Innovatief vanwege drie elementen. Alle ideeën, dus ook die van onszelf, moeten eerst de
toets van de Amsterdam Economic Board doorstaan. Die Board bestaat uit mensen van
de Stopera, maar ook uit mensen van daarbuiten. Het Amsterdamse bedrijfsleven,
kennisinstellingen als de VU en UvA en zelfs andere gemeenten praten mee. De
middelen worden ook niet zomaar besteed. De voorwaarde is dat de middelen weer
terugvloeien en anders vooraf getoetst worden op het behalen van een maatschappelijk
rendement. Dat is een vernieuwende werkwijze. Dat heeft alles te maken met het doel om
de Nuongelden structureel en langdurig in te zetten voor de stad en de regio. Dat is
precies het doel van de meerderheid van de raad. Bij de Board staan onderwijs en
arbeidsmarkt hoog op de agenda. Daaruit blijkt dat dit een maatschappelijk probleem is.
Dat het ook bij de raad hoog op de agenda staat, toont aan dat we op het goede spoor
zitten. De Partij van de Arbeid heeft daartoe ook een motie ingediend voor vijfduizend

25
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
banen en voor een universiteit voor toegepaste wetenschap. De Amsterdam Economic
Board kan nu echt van start gaan om gemeenschappelijke kansen te grijpen en om
problemen te kunnen aanpakken in wat ik maar even de echte buitenwereld noem, buiten
Amstel 1. De Partij van de Arbeid ziet dan ook uit naar praktische en concrete voorstellen.
Bezit voor bezit, nauwkeurig en weloverwogen. Eerst bouwen met de Board en daarna
pas geld uitgeven.

De VOORZITTER geeft het woord aan de heer De Goede.

De heer DE GOEDE: Ik zal het debat in de commissie niet overdoen, maar wil
eenvoudig de wethouder complimenteren met deze voordracht. Dat is het stukje dat de
puzzel sluitend maakt zodat we aan de slag kunnen gaan. Ik verheug mij op de
aanvragen die zullen komen. Dat kan al heel snel wat ons betreft. Ik wil wel nog graag
een toezegging van het college hebben. Voorstellen die zowel uit de pijler Klimaat als de
pijler Economie gefinancierd kunnen worden, mogen in de komende tijd niet tussen de
wal en het schip vallen. Tot die tijd is het een kwestie van goed afstemmen met collega
Van Poelgeest. Als u voor de zomer, wellicht bij de kadernota, met voorstellen komt voor
de manier waarop we met die projecten omgaan, dan wordt het een hartstikke mooi
fonds.

De VOORZITTER geeft het woord aan wethouder Gehrels.

Wethouder GEHRELS: Dank voor de complimenten. Erg ingewikkeld was het niet
meer, mijnheer Capel, want deze criteria lijken buitengewoon veel op de resultaten die wij
willen behalen met de Economic Development Board, tegenwoordig Amsterdam
Economic Board geheten. Daarom vroeg ik mij af of er pijlerspecifieke criteria vastgesteld
moesten worden. Dat was inderdaad het geval. Uw criteria komen overeen met de
doelstellingen van de Board. Dat maakt het leven alleen maar eenvoudig. Ik denk dat het
voor de buitenwereld belangrijk is dat we nauwkeurig weten op welke manier projecten
straks beoordeeld worden en aan welke doelstellingen ze bijdragen. Volgens mij heerst
daarover brede overeenstemming.

Diezelfde brede overeenstemming bestaat er ook over het feit dat de
arbeidsmarkt erg belangrijk is. Mevrouw Van der Heijden zei er ook al het nodige over. In
uw raad is er vol vuur over gedebatteerd. Dat is ook de reden dat wij professor doctor
Henriette Maassen van den Brink in onze Economic Board hebben opgenomen. Zij is
specialiste op het gebied van de arbeidsmarkt. Zo hebben we ook specialisten op het
gebied van duurzaamheid: mevrouw Louise Fresco en Marjan Sonnaville. In uw motie
vraagt u om er een compartiment van te maken. Dat vind ik niet nodig, maar bovendien
principieel geen goede manier van sturing. Wat is het vernieuwende aspect van het
werken met de Economic Board? Wij vragen aan het bedrijfsleven om deze clusters te
trekken. Wij vragen aan het bedrijfsleven om op basis van zijn specifieke deskundigheid
en zijn eigen investeringsruimte met ons te bekijken wat er in de toekomst kansrijk is. Ik
kan u bijna garanderen dat er ook projecten voor onderwijs en arbeidsmarkt bij zullen
zitten. Het hele voorstel is ervan doordrenkt. Een apart compartiment lijkt mij echter eerlijk
gezegd niet nodig.

(De heer CAPEL: U zegt dat het voorstel ervan doordrenkt is, maar er is
geen specifiek geld aan gekoppeld. Initiatieven hiervoor die onder de
grens van 2,5 miljoen euro blijven, kunnen op dit moment niet
gehonoreerd worden. Wij willen — en naar ik meen ook de meerderheid

26
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
van de raad en u ook — graag dat we dat juist wel konden doen zodat de
aansluiting tussen onderwijs en arbeidsmarkt verbeterd wordt. Daarom
doen we dit voorstel. Wij bieden u de helpende hand.)
(De VOORZITTER: Ziet u een helpende hand, wethouder?)

Ik zie een helpende hand. Dat is altijd heel plezierig. U was er ook bij toen ik
samen met collega Van Es de arbeidsmarktbrief in uw commissie presenteerde. Die gaat
ook over die aansluiting. Als er projecten zijn in de zeven clusters die over de aansluiting
tussen arbeidsmarkt en onderwijs gaan en aan alle andere criteria voldoen, dan zullen ze
zeker gehonoreerd worden. Ik vind echter ten principale dat de clusters daarmee moeten
komen. Dat gebeurt ook. Het cluster Logistiek komt bijvoorbeeld met een variant van het
Schipholcollege. Dat is zeer goed. Volgens mij juichen we dat allemaal toe. Het gebeurt
dus al, daarvoor is geen apart compartiment nodig. Ook als er initiatieven zijn die
bijvoorbeeld heel veel steun nodig hebben vanuit de DWI-poot, dan kan er geld uit die
hoek komen. Ik waardeer daarom uw helpende hand, maar ik vind het niet nodig om dit in
een motie vast te leggen. Daarmee begrenzen we immers zaken die daardoor weer
onnodig ingeperkt worden.

(De heer CAPEL: Als een project onder de clusters valt, zegt u. Er zijn
echter problemen in bredere zin die niet specifiek binnen de clusters te
vatten zijn. Vanochtend hadden wij samen met de PvdA een bijeenkomst
over werknemersvaardigheden. Als dat niet binnen een van de clusters
valt, dan valt het nu buiten de boot. Er zijn geen middelen specifiek voor
de arbeidsmarktbrief. Als er projecten zijn, dan zorgen we volgens u voor
financiering via de Dienst Werk en Inkomen. Dat moeten we nog maar
zien. D66 wil dit geld beschikbaar stellen, juist voor dit probleem.)

(De VOORZITTER: En uw vraag is? Vindt u dat niet verstandig?)

(De heer GAPEL: Begrijpt u waarom wij deze motie indienen? En begrijpt
u ons onbegrip omdat u deze helpende hand niet wilt accepteren?)

Ik begrijp waarom u deze motie indient. Ik hoop echter dat u ook begrijpt dat wij
met de Economic Board de clusters leidend willen laten zijn. We laten het bedrijfsleven
leidend zijn. Dat is een radicaal andere benadering dan we heel lang hebben gehanteerd.
Het is precies wat minister Verhagen doet met zijn tien topgebieden. Het bedrijfsleven
moet met ideeën komen en zelf investeren. Daarop is ook ons AIF gestoeld: het mogelijk
maken van investeringen door het bedrijfsleven. Net het eerste zetje geven dat
investeringen uitlokt. Het principe dat het bedrijfsleven hierin leidend is, vind ik belangrijk.
Ik noemde al het voorbeeld van het cluster Logistiek. Er kunnen heel goed initiatieven
komen die we via het AlF kunnen honoreren. Ook zonder uw motie, maar wel
overeenkomstig uw bedoeling, kan een deel van het geld voor het maatschappelijk deel
van het AIF worden aangewend. De zorg vormt niet een van de zeven clusters. Daarvoor
kan de economische pijler van het AlF niet gebruikt worden. Dat komt omdat we de
economische pijler juist hebben bestemd voor economische doelstellingen. Dat is de
basis waarop dit voorstel is gebouwd.

(De heer CAPEL: U noemt het maatschappelijke deel. Het gaat juist om
het maatschappelijke deel van 20%. Weet de wethouder dat er ook voor
dat deel een ondergrens van 2,5 miljoen euro bestaat?)

Daar is de wethouder van op de hoogte. Ik zie daarin ook geen probleem.

(De heer CAPEL: Als er dus initiatieven komen voor minder dan
2,5 miljoen euro in het maatschappelijk renderende deel, dan kunnen
deze nu niet gehonoreerd worden. Daarom is het nodig om deze motie

27
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen
aan te nemen of om een toezegging van u te krijgen om dat compartiment
te maken. Dan kan het immers wel. Dat is de helpende hand aan u.)

Dan wijs ik u erop dat uw eigen raad een ondergrens van 2,5 miljoen euro heeft
vastgesteld. Ik ben net als u een democraat in hart en nieren. Uw gemeenteraad heeft dit
vastgesteld en wij houden ons daaraan.

(De VOORZITTER: De heer Capel krijgt van mij het woord, maar ik reken
er dan wel op dat er geen tweede termijn nodig is.)

(De heer CAPEL: Dat is prima. Mijn onbegrip is nu compleet. De
oppositie reikt u de helpende hand om een probleem dat de coalitie voor
het college heeft gecreëerd op te lossen. Een probleem dat u onderkent
en dat ook in de stad onderkend wordt. Toch wilt u onze helpende hand
niet aanvaarden. Snapt u dat wij dat niet begrijpen?)

U begrijpt niet dat ik het niet als een probleem ervaar. Ik beschouw het meer als
een bedoeling van uw gemeenteraad om met het fonds te sturen op grotere zaken die
door het bedrijfsleven geïnitieerd worden en waarmee wij op de voorgestelde manier te
werk gaan. Dat beschouw ik als het kader.

(De heer DE GOEDE: Ik denk dat we dit tamelijk praktisch kunnen
oplossen. We hebben de grens van 2,5 miljoen euro niet voor niets
gesteld. Wij willen grote plannen zien. Ik ben het met de wethouder eens
als zij zegt dat die plannen niet allemaal door de gemeente gemaakt
moeten worden, maar juist door iets als de Economic Development
Board. Binnenkort komt men weer bij elkaar en volgens mij zijn we zelfs
uitgenodigd om te komen praten. Wij kunnen onze zorgen en wensen
daar kenbaar maken zodat zij met initiatieven komen waarna wij waar
mogelijk voor financiering zorgen. Van tevoren al zeggen: hier is geld voor
de pijler, lijkt mij de verkeerde volgorde. Ik roep de heer Capel daarom op
om zijn motie in te trekken, maar samen met ons deze wens over te
brengen.)

Ik kan het daar alleen maar mee eens zijn.

Dan de dubbelslag waarnaar de heer de Goede vroeg. Ik heb in de commissie al
gezegd dat onze mensen bijna dagelijks contact hebben, de mensen van de E en I-pijler
en de mensen van de KDL-pijler. Ik heb er ook al met collega Van Poelgeest over
gesproken. Het zou voor de ambities voor een groene metropool en voor de ambities van
het bedrijfsleven om duurzaam te innoveren goed zijn om dit gezamenlijk te doen. Dat
gaan we ook doen. Ik heb u de vorige keer gezegd dat ik een apart voorstel hiervoor op
voorhand niet nodig acht. We kunnen er in de commissie nog eens op terugkomen. We
kunnen het verkennend bespreken en voor de zomer kunnen we dat nog bezien. Ik kan u
zeggen dat ik er, mede door uw oproep, samen met de heer Van Poelgeest intensief naar
kijk.

(Mevrouw VAN DER HEIJDEN: Zou dit idee ook bij de Board neergelegd
kunnen worden? Een voorstel voor de binnenluchtkwaliteit van scholen
bijvoorbeeld waar wij al eerder informeel in de commissie over gesproken
hebben is pijleroverstijgend. Als we zoiets met de Board bespreken, dan
heeft men meteen een helder beeld van wat wij voor ogen hebben.)

Alles in dit systeem gaat via de Board. Ook als de gemeenteraad van Amsterdam
een briljant idee heeft, dan gaat dat via de Board, via een van de zeven clusters. Ook dit
idee zou via de Board uiteindelijk weer bij u terecht kunnen komen. Het voordeel ervan is
dat via de trechter heel veel bedrijven het betreffende voorstel beoordelen waarna ze
misschien mee willen investeren of anderszins willen bijdragen. Een mooi voorbeeld

28
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
hiervan is iets wat eerder in uw raad is genoemd: de combinatie van zorg en ICT. Door
middel van ICT-toepassingen kunnen mensen langer thuis blijven wonen. Dat heb ik
besproken met de clustertrekker van de ICT-tafel. Die zegt: dat doen we hier al en daar al
dus ik kan heel goed bezien of we er geen project voor Amsterdam voor kunnen
formuleren. Op die manier kan het gaan werken. Ik nodig daarom iedereen in deze
gemeenteraad, maar ook in de hele stad uit om zoiets bij de Board te agenderen.

De heer Capel sprak over een spaarfonds. Daar kunnen we positieve en minder
positieve ideeën bij hebben. Spaarlampen worden in deze tijd bijvoorbeeld zeer
gewaardeerd. Ik vind het van belang om het succes van de Board niet af te meten aan de
hoeveelheid geld die er wordt uitgegeven. Voor ons staat het resultaat voorop. U zegt dat
er snel investeringen gedaan moeten worden. Dat waren uw laatste woorden. Het is bijna
een wens van u. Ik wil ertegenover stellen dat in de Board, het bedrijfsleven,
kennisinstellingen en overheden als doel hebben om een bepaalde beweging op gang te
brengen. Als er projecten tot stand komen waarin alleen het bedrijfsleven investeert, dan
zijn wij daar ook heel blij mee. Wij beogen om alleen die projecten in te brengen die deze
beweging stimuleren. Dat is mijn toelichting op uw verzoek om snel geld uit te geven.
Volgens mij moet het vooral snel renderend geld zijn.

(De heer CAPEL: Het woord ‘snel’ sloeg vooral op het proces. Daarom
zei ik dat dit al heel lang duurt en dat we nu klaar zijn om te investeren.
Dat heeft ook met snelheid te maken.)

Àls ik het op die manier opvat, dan kan ik u geruststellen. Binnenkort zullen wij
een aantal projecten voorleggen die voor een deel al gefinancierd zijn uit een andere
bron.

De VOORZITTER: Ik wil even weten hoe het met de motie staat. Blijft de motie
naar aanleiding van het verzoek van de heer De Goede gehandhaafd? Dat is het geval.

De discussie wordt gesloten.

Aan de orde is de stemming over de voordracht (nr. 59).

De VOORZITTER geeft het woord aan de heer Ivens voor een stemverklaring.

De heer IVENS (stemverklaring): Wij hebben ons al eerder negatief uitgelaten
over de manier waarop de Nuongelden verworden zijn tot een grabbelton. We zien nu dat
er ook nog grote afhankelijkheid ontstaat van het economisch ontwikkelgroepje. Wij zullen
daarom tegen deze voordracht stemmen.

(De VOORZITTER: Ik ben voorzitter van dat economisch
ontwikkelgroepje. Dat wil ik toch even zeggen.)

De voordracht (nr. 59) wordt bij zitten en opstaan aangenomen.

De VOORZITTER constateert dat de voordracht (nr. 59) is aangenomen met de
stemmen van de SP en de Partij voor de Dieren tegen.

Aan de orde is de stemming over de motie-Capel en Sahin (Gemeenteblad afd. 1,
nr. 81).

29
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De motie-Capel en Sahin (Gemeenteblad afd. 1, nr. 81) wordt bij zitten en
opstaan verworpen.

De VOORZITTER constateert dat de motie-Capel en Sahin (Gemeenteblad afd. 1,
nr. 81) is verworpen met de stemmen van D66, de SP, de Partij voor de Dieren en Red
Amsterdam voor.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 59 van afd. 1 van het Gemeenteblad.

Voorzitter: mevrouw Ornstein

10

Voordracht van het college van burgemeester en wethouders van 6 december
2011 tot kennisnemen van de conclusies van het college van burgemeester en
wethouders ten aanzien van de wenselijkheid de openingstijden van winkels te verruimen
(Gemeenteblad afd. 1, nr. 62)

De VOORZITTER geeft het woord aan de heer Piek.

De heer PIEK: De VVD pleit al jaren voor het vrijgeven van de sluitingstijden. Het
is een beetje bizar dat de overheid zich bemoeit met de tijden waarop de ondernemer wil
werken. Wij zijn daarom geweldig blij met de toezegging van wethouder Gehrels voor de
proef met een flexibele openstelling. Die krijgt nu gestalte. De PvdA-bestuurder verdient
een dikke pluim van ons. Wij hebben momentum. Dat is positief, want wij willen dat
Amsterdam een aantrekkelijke wereldstad is die de concurrentie met Europese
hoofdsteden kan aangaan. Amsterdam moet een magneet zijn die meer te bieden heeft
dan de gemiddelde provinciestad. Daar horen ook vrije sluitingstijden bij. Niet omdat het
moet, maar omdat het mag. Ik kan u melden dat de dagelijkse besturen van Zuid en
Zuidoost gisteren akkoord zijn gegaan met het principe van een proef. Wij kregen ook
meteen enthousiaste reacties van winkeliers. Wij zien dan ook vol verwachting uit naar de
verdere uitwerking van het voorstel van de wethouder. Zij heeft toegezegd om de
voorstellen voor de zomer te zullen presenteren.

Wij zijn er tot in onze vezels van doordrongen dat het vrijgeven van de
sluitingstijden goed is voor de stad. Kijk naar Berlijn, Londen of New York. Daarom willen
wij nu al uitspreken dat, als de proef slaagt, waarin wij alle vertrouwen hebben, 24-
uursopening voor ons verder uitgerold mag worden in de stad. Wij willen dat signaal
vandaag afgeven. De proef is goed om ervaring op te doen. Bij de evaluatie ervan moeten
we betrekken wat de gevolgen zijn van de openstelling op de openbare orde en veiligheid.
Dat is belangrijk. Vandaag zetten we met de steun van deze wethouder in op de eerste
stappen naar de vrije openstelling. Het is beter om twee vogels in de hand te hebben, dan
zeven in de lucht. Samen met D66, GroenLinks en de Partij voor de Dieren hebben wij
nog een motie.

(Mevrouw VAN DER HEIJDEN: Welke winkels denkt de VVD dat hiervan
gebruik zullen maken?)

Voor de VVD kunnen dat allerlei soorten winkels zijn. De eerste reacties die wij
ontvingen waren afkomstig van Villa ArenA en een aantal grote megastores daar. Zij zijn
enthousiast om eraan mee te doen. Er is ook onderzoek gedaan door het MKB waaruit

30
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
blijkt dat bijna twee derde van de winkels in Amsterdam voor een vrije openstelling is.
Volgens mij kunnen alle winkels ervan gebruikmaken.
(Mevrouw VAN DER HEIJDEN: En belwinkels, wisselkantoren,
souvenirsupers? Waarom zouden die er niet op afkomen? Hoe ziet u dat,
ook in verband met de veiligheid in de stad, als de tijden in de hele stad
vrijgegeven zouden worden? Dat is eigenlijk uw voorstel. Na deze proef
moeten in de hele stad de tijden vrijgegeven worden. Ik wil ook graag uw
visie op de prioriteiten van de VVD op het gebied van veiligheid.)

Ik denk dat het heel goed is om nu met deze proef ervaring op te doen. In de
motie staat dat de stadsdelen maatwerk kunnen leveren. Zij weten precies waar de
mogelijkheden liggen zonder overlast te veroorzaken. Ook in de toekomst moet maatwerk
vooropstaan. Onder deze burgemeester is het aantal overvallen in de stad gedaald en we
willen niet dat het aantal weer gaat stijgen. Dat moet duidelijk zijn.

De VOORZITTER geeft het woord aan de heer Capel.

De heer CAPEL: Wij zijn ook blij, als vrijzinnige partij, liberale partij, als
sociaalliberale partij, dat dit nu mogelijk wordt gemaakt en dat de wethouder terugkomt op
haar weigering in de raadscommissie toen dezelfde raadsmeerderheid zich aftekende en
zij er niet aan wilde. We zijn blij dat de dagelijkse besturen in Zuid en Zuidoost graag
hiermee aan de gang willen gaan. Ik ben erg benieuwd wat dat zal opleveren. Er moet
natuurlijk oog zijn voor veiligheid en overlast. Daarom stelde D66 voor om dit aan de
stadsdelen over te laten. De gemeenteraad heeft de mogelijkheid om zelf gebieden aan te
wijzen. Waarom zouden we dat echter doen als we stadsdelen hebben die meer kennis
bezitten over specifieke gebieden. Daarmee is dat aspect voor ons afgedekt.

Een proef is een stapje. Een kleiner stapje dan wij hadden gewild, maar naar
analogie van de heer Piek met zijn vogels zeggen wij: liever een klein stapje dan geen
stapje. Wij vinden het fijn dat de ruimte er nu is. Uiteindelijk is het aan ondernemers om te
ondernemen. Wij hopen daarom van ganser harte dat nu de ondernemers aan het woord
komen. In eerste instantie in Zuid en in Zuidoost, maar wie weet in de toekomst ook in
andere gebieden van de stad.

(Mevrouw VAN DER HEIJDEN: Mijnheer Capel, ik meen dat D66 op haar
website aan ondernemers heeft gevraagd of zij voor of tegen vrije opening
waren. Klopt dat? En wilt u de uitkomst ervan aan ons meedelen?)

Dat klopt. Wij hebben een enquête gehouden. Ik zei al dat wij een vrije partij zijn.
Daarom mag iedere Amsterdammer, maar ook iedereen daarbuiten stemmen. Wij hebben
niet specifiek onderzoek onder ondernemers gedaan. De uitslag ken ik niet uit mijn hoofd.
Als u zo meteen naar www.d66amsterdam.nl gaat, dan kunt u zelf kijken en zelf stemmen.
Dat kan iedereen in de stad doen.

De VOORZITTER deelt mee dat de volgende motie is ingekomen:

34° Motie van de raadsleden Piek, De Goede, Capel en Van Lammeren
inzake openingstijden winkels (Gemeenteblad afd. 1, nr. 88).

Verzoekt het college om:

Na evaluatie van de pilot in Zuid en Zuidoost — indien succesvol (geen
aanwijsbare toename van verstoring van de openbare orde en veiligheid) — de raad een
voorstel te doen om de Verordening winkeltijden Amsterdam 2010 zodanig te wijzigen dat

31
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
de winkeltijden verruimd worden naar 24 uur per dag en de stadsdelen de mogelijkheid te
geven de winkeltijden waar nodig gebiedsgewijs aan te passen zodat maatwerk ontstaat.

De motie maakt deel uit van de beraadslaging.

De VOORZITTER geeft het woord aan de heer Van Lammeren.

De heer VAN LAMMEREN: Er is een opeenvolging van mensen die het met
elkaar eens zijn met af en toe een kritische noot. Wij zijn heel blij met deze proef. Niet
alleen omdat wij zelf kunnen winkelen, maar vanwege de vrijheid. Daar staan wij voor.
Amsterdammers moeten zelf kunnen kiezen wanneer zij naar de winkel gaan en
ondernemers moeten zelf kunnen kiezen wanneer zij ondernemen. Daar heeft men de
overheid niet voor nodig. Zeker omwille van de regeldruk en de bezuinigingen denk ik dat
een terugtrekkende overheid op het gebied van de regelgeving prima is, tenzij er sprake is
van overlast of beperking van de vrijheid van anderen. Dat is hier niet aan de orde en
daarom zien wij deze proef met vertrouwen tegemoet. Wij gaan ervan uit dat de motie
zeer snel uitgevoerd zal worden.

De VOORZITTER geeft het woord aan de heer De Goede.

De heer DE GOEDE: Ik zal niet herhalen wat er allemaal al gezegd is. Wij zijn
positief over dit voorstel. Een van de belangrijkste redenen ervoor is niet dat wij vinden
dat alle winkels in de stad morgen 24 uur open moeten zijn, maar dat stadsdelen beter
hierover kunnen beslissen. Daarom moet de centrale stad dit niet verbieden. Wij maken
het de stadsdelen mogelijk om maatwerk te leveren. Wij kijken dan ook uit naar de
resultaten van de proef. De burgemeester heeft laten weten dat er waarborgen voor de
openbare orde en veiligheid moeten zijn. Volgens mij zijn deze goed beschreven in de
motie. Wij kijken daarom uit naar een grondige evaluatie.

De VOORZITTER geeft het woord aan de heer Evans-Knaup.

De heer EVANS-KNAUP: Wij denken net als het college dat er heel weinig
behoefte is aan nachtwinkels in Amsterdam. Juist die beperkte behoefte maakt
Amsterdam echter leuker. Wij verwachten namelijk dat het bijzondere winkeltjes zullen
zijn. Als iemand een nachtboetiek wil beginnen of een nachtkapsalon of een
nachtsouvenirwinkel, dan moet hij wat ons betreft de ruimte krijgen. Wij zijn daarom blij
met deze proef in Zuid en in Zuidoost. Wij kijken uit naar de resultaten. Wij vinden het erg
belangrijk dat ook de overlast in kaart wordt gebracht en daarom kunnen wij de motie van
de heer Piek c.s. van harte ondersteunen.

De VOORZITTER geeft het woord aan mevrouw Van der Heijden.

Mevrouw VAN DER HEIJDEN: Een gewone winkel die 24 uur open is, geen
avondwinkel, maar een bakker, een supermarkt, een drogist en een kledingwinkel,
bestaat op dit moment niet in Amsterdam. Er wordt nu gesoebat over de vraag of er
behoefte aan bestaat bij de Amsterdammers, de bezoekers en de ondernemers. Wij
komen er niet uit. De een zegt dat er niemand bij hem aan de deur komt. De ander
ontkent dat of zegt dat elk aanbod zijn eigen vraag schept. Als we vanaf een afstand naar
Amsterdam kijken en naar zijn wens om de grote stad te zijn die hij is, dan kan mijn fractie

32
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
zich heel goed voorstellen dat er in de praktijk bekeken wordt of er behoefte is aan een
dergelijke openstelling. De wethouder Economische Zaken heeft in de commissie
toegezegd om voor de zomer met een proef te beginnen in Zuid en in Zuidoost. Wij
kunnen genoegen nemen met deze toezegging. De motie die nu voorligt, vinden wij
daarom prematuur. Ze is prematuur om de volgende drie redenen.

De no-goformulering is uitsluitend gericht op de aantoonbaarheid van meer
verstoring van de openbare orde en veiligheid en van overlast. Wij vinden dat te beperkt.
Wij zijn ook geïnteresseerd in de concurrentiepositie van de winkels in de buurt van de
zaken die 24 uur open zijn. Juist als de zorg voor veiligheid een taak wordt voor de
ondernemer die daar gevestigd is, dan kunnen wij ons voorstellen dat dit voor grote
ondernemers eerder bereikbaar is dan voor kleine.

Ten tweede de volgorde. Er is een proef toegezegd en de wethouder gaat deze
samen met de stadsdelen uitvoeren. Als de proef slaagt, dan komen er voorstellen. We
lopen daar veel te snel en te concreet op vooruit.

Ten derde en bovenal de openbare orde en veiligheid. De bewijslast bij de vraag
of er meer overlast is, ligt bij de handhavers. Wij willen de zorg voor veilig ondernemen,
vooral 's nachts, juist bij de ondernemer leggen. Het wensenlijstje van de raad ten
aanzien van de inzet van handhaving is lang. Meer objectieve en subjectieve veiligheid,
minder berovingen, meer evenementen, langere openstelling van de horeca, gaat u maar
door. Bovendien is er minder geld. Onze fractie wil geen prioriteit geven aan meer OOV-
middelen en handhaving hiervoor. Ik heb daarom een aantal vragen aan de
burgemeester.

(De heer VAN LAMMEREN: U vindt dit te prematuur, te vroeg. Wat vindt
u nu echt? Laten we er even van uitgaan dat de proef slaagt. Wat vindt u?
U verschuilt zich nu achter de opmerking dat de proef nog moet
plaatsvinden. Wilt u dat ondernemers en burgers zelf kunnen kiezen
wanneer ze naar de winkel gaan? Of verschuilt u zich achter allerlei vage
en niet te meten subjectieve aspecten?)

(De VOORZITTER: Een interruptie moet kort zijn en eindigen in een
vraag. Die vragen zijn er veelvuldig, maar kort is anders.)

Ik was in mijn bijdrage heel duidelijk. Wij zijn zeker benieuwd naar de uitkomsten
van de proef. Het grootstedelijke idee van Amsterdam kunnen wij onderschrijven.

(De heer PIEK: Dan kan ik mij niet anders voorstellen dan dat u voor de
motie bent. Hebt u wel eens gehoord dat spreiding van sluitingstijden
voordelig kan zijn voor de veiligheid omdat we dan de druk weghalen?)

Die spreiding ken ik vooral op het gebied van de horeca. Ik denk niet dat er op dit
moment problemen zijn op het gebied van de openbare orde en veiligheid ten aanzien
van winkels.

(De heer DE GOEDE: Ik ken de PvdA als een partij die een groot
voorstander is van de stadsdelen en stadsdelen ook graag de
bevoegdheid wil geven om te bepalen wat er in het stadsdeel gebeurt. Wij
willen graag dat daar de bevoegdheid komt te liggen. Wij verbieden niets.
Het is aan de stadsdelen om in het eigen stadsdeel maatwerk te leveren.
Bent u daar voorstander van? Of vindt u dat de stad dit niet moet
toestaan?)

Zo ver zijn wij nog helemaal niet. Wij willen eerst de proef afwachten. Laten we
ons daarna bij de feiten houden die dan bekend zijn. Dat is juist de reden dat dit voorstel
voor ons veel te prematuur is.

(De heer DE GOEDE: Dan bent u voor de proef.)
33
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
Dat klopt.
(De heer DE GOEDE: En dus ook van de motie.)

Nee, want de motie gaat voor mij te ver. Ik heb net drie argumenten daarvoor
opgenoemd en ik vind het zonde van mijn spreektijd om ze te herhalen.

Ik heb nog vragen aan de burgemeester. Hoe staat u tegenover de motie? Hoe
staat de hoofdcommissaris van politie er tegenover? Is er overleg geweest? Hebt u
ervaring met de huidige avondwinkels en de veiligheid? Roept dat al meer handhaving
over zich af? Denkt u dat de 24-uursopenstelling extra inzet van handhaving vereist?

De VOORZITTER geeft het woord aan de heer Van Drooge.

De heer VAN DROOGE: 24 uur per dag winkelen als toppunt van vrijheid en als
summum van grootstedelijkheid. Ik hoef niet lang na te denken om te concluderen dat ik
dat een tamelijk treurige conclusie moet vinden. Ik winkel, dus ik ben. Een grote stad staat
blijkbaar gelijk aan altijd kunnen winkelen. Wil ik om 03.30 uur als ik dronken uit de kroeg
kom nog een nieuwe tuinmeubelset kopen? Het kan. Ik wil winkelen en dus moet u
werken. Deze raad denkt kennelijk echt dat de nacht als een gezamenlijk rustmoment
volstrekt ouderwets is. We moeten altijd maar doorgaan. Welnu, ik kan mij daar werkelijk
niets, maar dan ook niets bij voorstellen. Ik vraag mij af hoe de achterban van GroenLinks
die steeds praat over consuminderen in plaats van consumeren tegen dit voorstel
aankijkt.

(De heer CAPEL: Kan het CDA zich iets voorstellen bij de keuzevrijheid
van ondernemers? Dat ondernemers zelf kiezen op welk moment zij
willen ondernemen en zelf willen uitmaken wanneer zij hun personeel
willen inzetten of zelf willen werken? Of wil het CDA dat voor hen
bepalen?)

Ik kan mij iets daarbij voorstellen. Ik heb daarom even op de website van D66
gekeken waarop u iedereen oproept om te gaan stemmen. Niet alleen de winkeliers, maar
iedereen. U hebt 87 keer gescoord waarbij 54% ‘nee’ kiest en 46% ‘ja.’ Gaat u allemaal
snel naar D66 toe, dan kunt u het aandeel ‘ja’ vergroten, mijnheer Flos. Ik kan mij er iets
bij voorstellen, maar u gaat te ver, mijnheer Capel. U gaat te ver.

(De heer CAPEL: U zegt dat u zich er iets bij kunt voorstellen. Waarom
laat u de proef dan niet van start gaan? Dan kunnen we zien wat er
gebeurt. Die proef is misschien representatiever dan een peiling op een
website, ook al is het dan de website www.d66amsterdam.nl.)

Ik was nog niet aan het slot van mijn betoog. Ik ga rustig verder, dan kan de heer
Capel aan het slot nog interrumperen.

Ik heb mijn pijlen eerst op GroenLinks gericht en vroeg mij af of deze 24-
uurseconomie het nieuwe speerpunt van GroenLinks 3.0 is, mijnheer De Goede.

(De heer DE GOEDE: U daagt mij uit. Leuk. Consuminderen? Ja. Dat
betekent niet altijd minder kopen, maar vooral andere producten kopen,
milieuverantwoordelijke producten kopen. Daar kunt u niet tegen zijn. Als
de Margt, u kent de winkel, 24 uur per dag opengaat, waar iedereen zijn
biologische vlees koopt en waar iedereen zijn sojaburger kan kopen, bent
u daar dan voor? Of zegt u: nee, dat gaan wij verbieden? Het CDA wil niet
dat u 's nachts milieuverantwoordelijke snacks koopt.)

Ik ben überhaupt tegen snacks, mijnheer De Goede, want die zijn veel te vet. Dat
moet u mij niet aandoen. Natuurlijk ben ik voor vlees dat in mijn familie diervriendelijk
wordt genoemd. Wij noemen dat ‘niet gemarteld vlees’. Uiteraard ben ik daar voorstander

34
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
van, mijnheer De Goede. Maar om 03.00 uur denken: kom, ik ga eens naar de winkel om
niet-gemarteld vlees te kopen? Ik ken uw nachtelijke eigenschappen, mijnheer De Goede.
U doet ’s nachts graag veel lichten aan om dan te werken en overdag te slapen. Normale
mensen doen dat andersom.
(De VOORZITTER: Er is een interruptie van een wakkere meneer De
Goede.)
(De heer DE GOEDE: Ik kijk naar buiten en het is toch dag. Los van mijn
levenstempo, dat ik graag met u zou willen delen, waarom wilt u bepalen
wanneer een Amsterdammer waakt en slaapt? Waarom wilt u bepalen
wanneer iemand trek heeft in een biologische sojaburger?)

Gelukkig wil ik dat niet alleen. Tijdens het debat over de winkeltijden in deze raad
heb ik al eerder gezegd dat ik vind dat de stad op een bepaald moment tot rust zou
moeten komen. Of het nu een heel grote stad is of een betrekkelijk uitgegroeid dorp als
Amsterdam. Ik ben geen voorstander van een stad als New York waar dag en nacht
lawaai heerst. Ik heb het in het debat over de zondagssluiting gezegd en ik zeg het nu
nog een keer: we moeten er niet naar streven om te denken dat we opeens groot zijn als
we de hele dag door kunnen winkelen. Ik zie dat niet.

(De heer PIEK: Mijnheer Van Drooge, zullen we dan ook meteen Schiphol
op zondag dicht doen?)

Mijnheer Piek, zoals u weet wordt er ook gezegd dat men ’s nachts niet moet
vliegen. Daar zijn wij allemaal voor. Waar hebt u het dan over?

(De heer PIEK: Als ik de heer Van Drooge goed begrijp, dan wil hij
Schiphol op zondag dicht doen. Dat is goed voor de economie.)

Mijnheer Piek, we praten nu over de hele dag door, 24 uur, winkelen. Daar houd
ik het bij. Ik heb al gezegd dat er een moment moet zijn waarop de stad tot rust kan
komen.

(De heer VAN LAMMEREN: Het is vervelend om er over te beginnen,
maar u praat voortdurend over een moment van rust. U noemde de
zondag, maar dat trok u weer terug. Ik wil daar niet op ingaan, maar wie
bepaalt of het een zondag moet zijn? Het zou ook een zaterdag kunnen
zijn. U doet echter iets anders. U zegt: de hele dag, 24 uur, shoppen. Dit
gaat over iets anders. Wij willen stadsdelen de mogelijkheid bieden omdat
zij dichter bij de burger staan en dit beter kunnen bepalen. U beweert
vanuit de Stopera, deze ivoren toren, dat uw 54 stemmers op de site van
D66 tegen hebben gestemd.

(De VOORZITTER: Mijnheer Van Lammeren, een interruptie is kort en
eindigt in een vraag.)

(De heer VAN LAMMEREN: Waar haalt u het recht vandaan om dit voor
alle Amsterdammers te bepalen?)

Mijn kiezers zullen over het algemeen niet de site van D66 bezoeken. Verder laat
ik al uw rimram lekker voor uw rekening. Wij zitten in deze raad om te praten over het
belang van Amsterdam en het belang van alle Amsterdammers. Die belangen moeten wij
tegen elkaar afwegen. Mijn voorkeur daarbij gaat ernaar uit om winkels niet 24 uur open
te stellen. Ik heb er principiële bezwaren tegen. Ik heb er ook praktische bezwaren tegen.
Ook voor mij geldt dat ik graag van de burgemeester hoor hoe we die paar winkels 's
nachts veilig houden. Worden ze geen magneet voor overvallers? Ik wil op dat punt graag
een preadvies van de burgemeester hebben. Ik ben evenmin voor Stoperapolitiek. De
heer De Goede heeft een tweet rondgestuurd met het verzoek om winkeliers die tot later
dan 22.00 uur open willen zijn daarop te laten reageren. Tot op heden is er vijf keer

35
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
geretweet en voor zover ik kan zien niet door winkeliers. Ik ben dan ook heel benieuwd
wat de heer De Goede doet als dit net zo onbekend blijft als nu het geval is. Bent u dan
tegen? Of wilt u de proef afwachten, maar wilt u daarna meteen doorgaan? Ik ben
absoluut niet voor de motie, dat zal duidelijk zijn.

De VOORZITTER geeft het woord aan wethouder Gehrels.

Wethouder GEHRELS: Dit was een klein inkijkje in het debat dat we in de
Raadscommissie voor Economische Zaken, Bedrijven, Personeel en Organisatie al meer
dan een jaar voeren, met de heer Van Dalen van de VVD en met de heer Capel. Nu ligt er
een heel concrete motie voor een proef voor. Ik heb op voorhand gezegd dat dit een heel
principieel debat is waar we op verschillende manieren tegen aan kunnen kijken, maar dat
er meer aspecten bij komen kijken dan alleen dat van de economie. Bijvoorbeeld de
openbare orde en veiligheid. Ik heb op 19 januari in de Raadscommissie voor
Economische Zaken, Bedrijven, Personeel en Organisatie gezegd dat we zuinig moeten
zijn met de verantwoordelijkheden van collega’s. De burgemeester heeft op dit vlak een
eigenstandige bevoegdheid. Ik heb ook gevraagd wie hierop zit te wachten. Het is een
zaak van de stadsdelen. Wij hebben nog niet gehoord dat ze dit graag zouden willen. En
een week later bleken er twee stadsdelen te zijn die dit willen. Dat is gisteren bevestigd in
de do's. We hebben de raadsmeerderheid gezien en besloten om een proef te doen. Ik
denk dat het heel belangrijk is om samen te bezien hoe dat precies moet gaan. Als we
een proef doen op een dergelijk belangrijk terrein, dan moet het een representatieve proef
zijn. Daarom ben ik blij dat er ten minste twee stadsdelen zijn zodat we kunnen
vergelijken.

Ik vind dat het een goed gecontroleerde proef moet zijn. Ik vind dat de proef niet
alleen moet gaan over de vraag of ondernemers dit willen, maar ook over de vraag wat
het met andere ondernemers doet. Dat argument is hier ook gebruikt. Stelt u zich voor dat
we in de loop der tijd alle kleinschaligheid en fijnmazigheid in deze stad verliezen omdat
er niemand is die 24 uur per dag achter een toonbank kan staan. Dat is misschien iets wat
wij ook niet willen.

Onze burgemeester komt ongetwijfeld terug op de kwestie van de openbare orde
en veiligheid. In de proef moet blijken of dit ook kan in termen van openbare orde en
veiligheid. U gaf mij een compliment, mijnheer Piek. Ik vind eigenlijk dat de burgemeester
een compliment verdient, net als de politie. Gelukkig gaf u dat ook. Het aantal overvallen
is in 2011 enorm gedaald, door een heel gerichte inzet van de beperkte politiecapaciteit.
In de proef zouden we ook het rendement per politieman in termen van veiligheid moeten
onderzoeken. Dat spreekt uw partij natuurlijk ook enorm aan.

Met andere woorden: de proef moet goed worden gecontroleerd. Het is een
bevoegdheid van de stadsdelen, maar we moeten goed bekijken hoe dit op verschillende
plekken uitwerkt. Ik heb gezegd: voor de zomer. Ik heb echter ook gezegd dat het niet
mijn taak als wethouder Economische Zaken is om ondernemers te selecteren. Zij moeten
zichzelf melden. Of dit gaat gebeuren en hoe snel ligt dus niet alleen aan de
stemverhouding in deze gemeenteraad. Ik ben geïnteresseerd in de retweets die
eventueel na dit debat zullen volgen, mijnheer De Goede. De voorwaarde is natuurlijk dat
er voldoende ondernemers zijn die dit daadwerkelijk zien zitten. Vervolgens moeten we
heel goede afspraken maken over de vraag wanneer de proef wel en niet geslaagd is en
wat het betekent voor het vervolg. We moeten de proef heel goed beschrijven. Anders
wekken we verwachtingen die we niet waar kunnen maken.

36
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
(De heer CAPEL: Ik hoorde de wethouder de term ‘voldoende’ gebruiken.
Wat is ‘voldoende’ en waarom kwantificeert de wethouder het? Als één
ondernemer gebruikmaakt van deze mogelijkheid, is dat niet voldoende?
Voor ons namelijk wel.)

Dat is precies de reden dat we deze proef goed moeten beschrijven en dat we het
eens moeten worden over de vraag wanneer iets voldoende is. Wat u voldoende vindt,
kan ik goed genoeg vinden of andersom. Daarover moet het debat niet gaan. Het debat
moet gaan over de vraag of dit wenselijk is voor het economische klimaat in deze stad
voor de Amsterdammer. Ik denk dat we het met elkaar eens zijn. Voor de proef moeten
we de begrippen heel goed beschrijven en daarna bezien wanneer de proef wel en niet
geslaagd is en in welk opzicht.

Er is veel gezegd, ook over zaken die op het bordje van de burgemeester liggen.
Âls u het goed vindt, dan zou ik graag het woord doorgeven aan de burgemeester.

De VOORZITTER geeft het woord aan burgemeester Van der Laan.

Burgemeester VAN DER LAAN: Ik sluit mij aan bij de wethouder. De uitkomst van
de dialoog tussen het college en de raadscommissie is het houden van een proef. Daar is
iedereen hier het over eens. Het is goed dat zij benadrukt dat er een goede beschrijving
en een goede voorbereiding nodig is. Ik wil daar zelf graag nog iets over zeggen. Ik zal
antwoorden geven op de gestelde vragen, maar wil graag iets zeggen ter inleiding van de
beantwoording. Af en toe wordt er erg gemakkelijk gezegd dat we op overlast en
veiligheid letten, maar ik heb goed geluisterd en ik weet niet of we helemaal op dezelfde
golflengte zitten. Ik zal een voorbeeld geven. In een interruptie hoorde ik de heer Van
Lammeren aan mevrouw Van der Heijden vragen wat haar mening was over het principe
en of zij zich niet verschool achter — en nu komt het letterlijke citaat als ik mij niet vergis —
‘vage en subjectieve veiligheden’. Ik ben niet van vage en subjectieve veiligheden. Ik ben
verantwoordelijk voor de openbare orde en veiligheid. Mijnheer Van Lammeren, als u in
dergelijke termen denkt, dan krijgt u een heel groot probleem met mij. We weten dan dat
we op voorhand problemen krijgen over de organisatie van de proef en de beoordeling
van de resultaten. Ik ben voor de proef. Daar hoeft u me niet op aan te vallen. Dat zou
zonde van de spreektijd zijn. Ik vind dit echter een heel belangrijk punt.

(De heer VAN LAMMEREN: U spreekt mij rechtstreeks aan, maar ik had
het niet tegen u. Wij willen doelstellingen die SMART en meetbaar zijn.
Die moeten we vaststellen. Ik meende bij de Partij van de Arbeid te horen
dat het heel vage doelstellingen werden. Dat wil ik voorkomen, want we
moeten duidelijkheid scheppen. Dat bent u waarschijnlijk met mij eens.)

Ik hoop dat er dan sprake was van een misverstand. Ik vind dat u en ik samen
moeten zoeken naar een opzet van de proef waarbij we niet bij vage eenheden
terechtkomen, maar bij goed meetbare eenheden. U wilt de vrijneid maximaliseren of
optimaliseren, afhankelijk van uw politieke mening, zonder de openbare orde en veiligheid
in gevaar te brengen. Anders is er sprake van lippendienst en wordt er nu een hobbel
genomen om later te denken: nu racen we verder, zonder er goed nota van te nemen. Op
die manier moeten we niet met elkaar omgaan. Dat vind ik heel belangrijk.

Nu dat is opgehelderd, zet ik meteen de stap naar de vraag of dit een zaak is voor
de stadsdelen. Welke burgemeester zou ooit een raadslid durven te wantrouwen? Ik niet.
De gretigheid waarmee de proef aan de stadsdelen wordt overgelaten, rechtvaardigt het
stellen van een enkele controlevraag. Ik vind een goede beschrijving van de voorwaarden
voor de proef en van de opzet ervan nodig, zodanig dat we er ook echt iets van leren,

37
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
want we doen een proef om ervan te leren en niet als omweg of om stiekem ergens uit te
komen. Wij willen dat graag in onze eigen hand hebben. Er kan dus geen sprake van zijn
dat u zegt: hier, stadsdelen, regel maar een proef. Dat moet hier gebeuren. Hier moeten
de randvoorwaarden ervoor opgesteld worden. In de stadsdelen bekijken ze dan hoe dat
het beste kan. Er zijn allerlei zaken waarvan ik weet dat ze beter daar kunnen
plaatsvinden dan hier. De randvoorwaarden echter en de zuiverheid van de metingen
vallen onder ons.
(Mevrouw VAN DER HEIJDEN: Ik heb een verhelderende vraag. Ligt de
verantwoordelijkheid toch bij u, ook al gaan de stadsdelen ervoor
zorgen?)

Ja, en bij ons allemaal. U stelt de Verordening op de winkeltijden vast. Dat is een
bevoegdheid van de raad. Ik heb een extra verantwoordelijkheid voor openbare orde en
veiligheid. Daarbij voel ik mij weer partner van u. Ik vind dit echt een gezamenlijk
probleem. Ik heb ook niemand iets anders horen zeggen. Ik neem u daarom serieus. Ik
had hierna uw vraag willen beantwoorden. Het was misschien beter geweest om dat eerst
te doen om u en de heer Van Drooge gerust te stellen.

Ik denk dat de kans bestaat dat er effecten zullen zijn op de openbare orde en
veiligheid. Dat denkt ook de politie. Ik moet het voorzichtig zeggen, maar er zijn mensen
die zelfs denken dat we hier een lekker kluifje voor kandidaat-overvallers aan het bereiden
zijn. Wat doet een overvaller namelijk? Die kiest het voor hem — of haar, maar meestal
hem — gunstigste moment en de gunstigste plek. Als wij de bedrijfstijd van overvallers
verlengen, dan is er meer gelegenheid. Zo eenvoudig is het. We moeten goed
onderzoeken of we dat kunnen tegengaan, bijvoorbeeld door extra verplichtingen voor de
eigen beveiliging op te leggen aan de winkelier. Ik geloof dat daarvoor in de raad een
groot draagvlak bestaat. Gelukkig zijn er innovaties op dat gebied. Ik noem er één. Het
systeem waarbij de winkelier zijn daggeld in een apparaat kan stoppen dat niemand open
kan maken en dat ook niet te stelen is. Het geld is als het ware meteen verzekerd. Als er
dan iets gebeurt, dan is het geregistreerd en is hij automatisch verzekerd. Er is een
beveiligingsbedrijf die dit in Rotterdam heeft ontwikkeld en waarmee goede resultaten
worden behaald. Ik zou het fijn vinden als de proef helpt om dit soort dingen verder
verspreid te krijgen in de stad. Er kan dus een effect optreden.

Daarmee kom ik bij het cruciale tweede punt naast de centrale regie op de
voorwaarden voor de proef. We beschikken over een schaarse politiecapaciteit en we
hebben allemaal prioriteiten. Ik noem u niet limitatief, maar als voorbeeld ons top 600-
programma, de aanpak van mensenhandel, de taxi's, de 1% motorclubs, het huiselijk
geweld. Ik kan zo nog een uur doorgaan en u ook. Dit moet niet leiden tot een extra
beslag op de politiecapaciteit. Ik stel dit ook als vraag aan de raad. Ik ga er namelijk van
uit en ik denk dat de wethouder Economische Zaken er ook van uitging toen ze zei: laten
we een proef doen. We moeten dat meten. We moeten de proef zo opzetten dat we dit
reëel kunnen meten.

Kortom: hier staat een loyale burgemeester die netjes meewerkt aan de proef,
maar die er ook goed op zal letten dat de proef ons daadwerkelijk iets leert en dat we niet
eindigen met extra overlast, extra onveiligheid of een extra beslag op de politie. Dat
laatste past ook heel erg bij de manier waarop wij omgaan met schaarse capaciteit. Als
hier een motie wordt ingediend met een financiële component terwijl er geen dekking bij
zit, dan wordt ze weggehoond. Waarom zou dat anders zijn met de politiecapaciteit? Daar
moeten we ook mee omgaan op basis van de schaarste die er is. We moeten keurig met
elkaar discussiëren over de vraag of het verantwoord is om ergens extra politiecapaciteit
in te steken, liefst in nauw overleg met de politie zelf.

38
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
(De heer VAN DROOGE: Ik ben blij met deze toezegging van de
burgemeester, want het baarde mij zorgen dat dit extra politiecapaciteit
zou kosten. Als we die niet hebben, dan komen we uit bij de beveiliging
die apothekers al jaren kennen. Een hek met een klein hokje waar je iets
doorheen kunt schuiven. Dan heb je namelijk geen politie nodig. Ik wil dat
dit aspect wat de burgemeester noemt heel nadrukkelijk bij de proef wordt
betrokken. Aan het begin zei u dat de gemeenteraad het volledig eens
was over de wenselijkheid van het houden van de proef. )
(De VOORZITTER: Ik vind dat het een erg lange interruptie wordt,
mijnheer Van Drooge.)
(De heer VAN DROOGE: Ik had duidelijk gezegd dat wij er tegen zijn.)

Ik rond af, want ik hoop de heer Van Drooge gerustgesteld te hebben. Hij is het er
niet mee eens, maar ik zal in ieder geval dat aspect samen met de wethouder en ook de
raad hoop ik goed bewaken.

Ik vind dat in de motie een aantal zaken dat ik net als belangrijk heb benoemd,
ontbreekt. Daarom heb ik heel grote aarzelingen bij de motie. Bij twee overwegingen heb
ik ‘nee’ in de kantlijn geschreven omdat ik ze wel heel erg eenzijdig geformuleerd vind.
Daarvan kunt u misschien nog zeggen: burgemeester, doe niet zo eigenwijs. Wat ik net
echter gezegd heb over de stadsdelen, over geen relevant beslag op de politie, om
voorzichtig te zijn met de openbare orde en veiligheid en de erbij behorende ordelijke
voorbereiding vind ik geen van alle terug in de motie. Kunnen we niet volstaan met de
uitkomst van het debat dat we nu hebben? We hebben alle elementen genoemd. Laat het
college u een voorstel doen om dit ordentelijk te organiseren, in goed overleg met u en
met de stadsdelen. We gaan er geen ruzie over maken. We kunnen dit volgens mij nog
voor de zomer halen. Er is dan geen sprake van een valse start, want ik vind de motie iets
te veel een valse start als de punten die ik net noemde en die ook in het betoog van het
CDA en in dat van de PvdA zaten er niet in staan. Ik roep u op om ons te vertrouwen dat
we het goed gaan doen.

De VOORZITTER: Dit is een punt ter kennisneming. Dat betekent dat we geen
tweede termijn houden. Ik wil wel de heer Piek, als hoofdindiener van de motie, in de
gelegenheid stellen om te vertellen wat we gaan doen. Er is een interruptie van de heer
De Goede op de voorzitter. Dat is apart.

(De heer DE GOEDE: Er staan meerdere namen onder de motie. Het lijkt
mij daarom verstandig als die mensen even samen overleggen wat ze
met de motie doen.)

De VOORZITTER schorst de vergadering.

De VOORZITTER heropent de vergadering.

De VOORZITTER: De heer De Goede verzoekt mij om het woord te geven aan de
heer Piek.

De VOORZITTER geeft het woord aan de heer Piek.

De heer PIEK: Ik kan heel kort zijn. Naar aanleiding van de beantwoording door
de burgemeester kijken we nog eens kritisch naar de motie. In principe handhaven we
haar. We kijken of we hier en daar nog enkele puntjes op de i moeten zetten. Het verzoek

39
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
zal echter hetzelfde blijven. Wij handhaven dus de vraag om bij een succesvolle proef de
uitrol verder door te voeren. Daaraan doen wij ttttel noch jota af.

De VOORZITTER geeft het woord aan de heer De Goede.

De heer DE GOEDE: Wij verzoeken om de stemming over de motie later te
houden. Dan kunnen we nog eens kritisch naar de tekst kijken.

De verdere behandeling van punt 10 wordt even aangehouden.

De VOORZITTER schorst de vergadering.

De VOORZITTER heropent de vergadering.

De VOORZITTER: Ik begin met het doornemen van de resterende spreektijd met
u. Ik wijs erop dat we nog vijf agendapunten voor de boeg hebben en dat we straks ook
nog stemmen over de motie die bij punt 10 is ingediend. De PvdÂ heeft nog 28 minuten,
de VVD 20 minuten en 30 seconden, GroenLinks heeft nog bijna 16 minuten, D66 13
minuten, de SP 12 minuten en 40 seconden, het CDA 5 minuten en 16 seconden, Red
Amsterdam 12 minuten en 49 seconden, de Partij voor de Dieren 10 minuten en Trots 13
minuten en 36 seconden. Het college heeft nog 25 minuten.

12

Voordracht van het college van burgemeester en wethouders van 24 januari 2012
tot instemmen met een financiële bijdrage aan de Hermitage Amsterdam ten behoeve van
de verlenging van de zichtbaarheid van de collectie van het Van Gogh Museum in de
Hermitage Amsterdam (Gemeenteblad afd. 1, nr. 61)

Bij dit agendapunt wordt ingekomen stuk nr. 32 betrokken.

De VOORZITTER geeft het woord aan mevrouw Ruigrok.

Mevrouw RUIGROK: Geachte raad, we praten over het Van Gogh Museum. De
collectie prachtige schilderijen die in de Hermitage komt te hangen. Het is heel goed dat
dat geregeld is. Het is fantastisch dat beide partijen dat met elkaar wilden afstemmen. Het
is jammer dat niet de gehele periode gedekt was. De VVD heeft altijd het economisch
belang voor de stad ingezien om de Van Goghcollectie altijd zichtbaar te hebben. We
snappen heel goed dat het geld kost om de collectie zichtbaar te houden. Onze vraag bij
dit discussiestuk was altijd: wie betaalt de rekening? Ik neem mijn petje af voor de twee
instellingen, de Hermitage die helemaal op eigen benen staat en het Van Gogh Museum
dat 80% eigen inkomsten genereert. Doe het ze maar eens na. Het zijn culturele
ondernemers pur sang. Toch heeft het hele culturele veld aangegeven dat het het
belangrijk vindt dat de collectie zichtbaar blijft. Ook het bedrijfsleven heeft dit aangegeven.
Daarom denk ik: doe mee. Doe net als Amsterdam Partners mee door bij te dragen in de
kosten die nu eenmaal gemaakt moeten worden. Na discussie in de commissie is er dus
een nieuwe voordracht opgesteld. De voordracht is op een aantal punten veranderd. Ten
eerste is besloten om niet langer kaartjes aan de Hermitage te geven om de Van Goghs
te bekijken. Ik vind dat heel goed, want we zouden een precedent geschapen hebben.

40
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
Waarom geven we geen kaartjes aan het Grachtenmuseum of het Japans Prentenkabinet
die op eigen kosten ook prachtige tentoonstellingen maken? We geven wel de opdracht
om het jubeljaar 2013 voor alle Amsterdammers toegankelijk te maken. De belangrijkste
aanpassing in de voordracht is het bedrag. In plaats van 600.000 euro dragen we
450.000 euro bij.
(De heer PATERNOTTE: Mevrouw Ruigrok sprak net over een
precedent. Twee weken geleden schreef u in een opinieartikel dat, als we
dit gaan doen, er straks talloze cultuurinstellingen op de stoep staan voor
een extra incidentele subsidie. Accepteert u dat er straks talloze
cultuurinstellingen op de stoep staan? Staat de VVD open voor extra
subsidies voor cultuur?)

Nee, daar staan we niet voor open. Alle culturele instellingen hebben bij monde
van het ACI, hun vereniging, laten weten dat dit een uitzonderlijk geval is. De toeristen die
voor het Van Gogh Museum komen, zorgen ook voor toestroom bij andere instellingen.
Op dat niveau kan ik erin meegaan. Voor ons is het heel belangrijk dat er een
matchingcomponent in staat. Er wordt nu 150.000 euro uitgegeven om de kosten te
dekken die al gemaakt zijn. De overige 300.000 euro wordt pas gegeven als de Hermitage
in staat is om dat geld uit de markt te halen.

Samenvattend: in mijn ogen ligt er nu een beter voorstel, want de rekening
waarvan ik mij afvroeg wie haar moest oppakken, pakken we nu gezamenlijk op. De
gemeente voor een derde, het Van Gogh voor een groot deel en de rest komt uit de
markt. Wij steunen daarom deze voordracht.

(De heer EVANS-KNAUP: Toen u samen met Groenlinks dat opiniestuk
schreef, waarin u sprak over cultureel ondernemerschap en dat de
instellingen dit zelf moesten oplossen, baseerde u zich op de eerste
voordracht. Waar zit voor u het verschil met de tweede voordracht,
behalve in de kaartjes? Er gaat immers nog steeds heel veel
gemeenschapsgeld naar deze ondernemingen.)

Dat klopt, maar het is minder geld. Daarin zit het verschil. In de periode tussen de
beide voordrachten zijn er veel brieven verschenen van het bedrijfsleven en van culturele
instellingen die allemaal het economisch belang zien. Daarover verschillen we volgens mij
helemaal niet van mening.

(De heer IVENS: Mijn eerste vraag gaat over de rijksbijdrage. U schreef
zelf dat het gaat om een rijksmuseum. Ik ben heel erg benieuwd naar uw
mening. Had het Rijk deze rekening niet in eerste instantie moeten
betalen? Had de heer Zijlstra dit niet moeten betalen in plaats van
mevrouw Gehrels? In het verlengde daarvan ook de vraag: vindt u dat
mevrouw Gehrels dit op het goede moment bij het Rijk ter sprake heeft
gebracht? Ik heb namelijk begrepen dat ze eerst heeft gezegd dat ze een
dekking had voor de benodigde 600.000 euro en daarna geld bij het Rijk
ging vragen. Wat vindt u daarvan?)

Zo heb ik het niet begrepen. Ik heb begrepen dat mevrouw Gehrels continu in
overleg is met Den Haag over dit soort onderwerpen. Het Rijk heeft toezeggingen gedaan
voor de opening van het Van Gogh en de verbouwing van het Van Gogh. Het Rijk draagt
dus wel degelijk bij aan alle kosten die gemaakt worden.

(De heer IVENS: Ja, het Rijk draagt bij. De gemeente Amsterdam draagt
ook bij aan elke toerist. Laten we wel wezen, dat doen wij ook. Onder
verantwoordelijkheid van het Rijk vindt er een verbouwing plaats. Wie
draagt de verantwoordelijkheid voor het goede verloop van de verbouwing

41
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
en voor het zichtbaar blijven van de collectie gedurende die verbouwing?
Bij wie ligt die verantwoordelijkheid, bij het Rijk of bij Amsterdam?)

Ik kies uiteindelijk voor een gezamenlijke verantwoordelijkheid. Wij profiteren
allemaal van het economisch belang van deze collectie. Daarom stel ik voor dat we
samen deze rekening oppakken en dat ieder zijn deel betaalt. Het Rijk doet dat ook. Het
Van Gogh is een zelfstandig museum en is zelf verantwoordelijk voor het zichtbaar
houden van de collectie. Het heeft ook toegezegd dat te doen.

(De heer PATERNOTTE: Wat vindt mevrouw Ruigrok van het feit dat we
niet eerst naar het Rijk zijn gestapt om te kijken of daar misschien geld te
halen viel voor deze verbouwing van een rijksmuseum, maar dat er eerst
naar de gemeente gekeken is?)

Voor de verbouwing heeft het Rijk de rekening opgepakt. De verbouwing van het
Van Gogh Museum wordt door het Rijk betaald. Nu gaat het om een aanvullende
kostenpost om de collectie zichtbaar te houden.

(De heer PATERNOTTE: Volgens mij zijn dit kosten die voortvloeien uit
de verbouwing. Het is heel erg logisch om tijdens de verbouwing de
collectie zichtbaar te houden. Vorige week zei u tegen de directeur van de
Hermitage dat u blij was dat zij normaal gesproken niet om subsidie
vraagt en dat u graag zag dat ze dat nu ook niet had gedaan. Vindt u het
niet beter om een andere manier van financiering te kiezen, bijvoorbeeld
een leningfaciliteit die op basis van de kaartverkoop terugbetaald kan
worden aan de stad?)

Op dit moment kies ik voor een heel pragmatische aanpak. De nood is hoog. Er
zijn al kosten gemaakt. Er zijn afspraken met Rusland gemaakt. Dat hebben we allemaal
in de commissie besproken. Er moet nu geld op tafel komen. Ik kies ervoor om de
rekening gezamenlijk op te pakken waarbij de gemeente een kleiner deel voor haar
rekening neemt dan we in eerste instantie van plan waren.

(De heer VENS: Daarmee blijft de vraag onbeantwoord die u in uw
opinieartikel opwierp. Toen schreef u dat men niet meteen bij de overheid
moest aankloppen, maar dat men zich eerst ware culturele ondernemers
moest tonen. Wat hebben de musea als ware culturele ondernemers
gepresteerd tussen het tijdstip waarop u dat schreef en vandaag?)

Ze moeten nu nog meer geld uit de markt halen. Oorspronkelijk zouden we
600.000 euro bijdragen. Dat doen we niet. Ik geloof in de begroting. Deze bedraagt
1,3 miljoen euro. Wij dragen er eenderde van bij. Het cultureel ondernemerschap is
daarom wel degelijk zichtbaar. Ook in het risico dat de Hermitage neemt. Als de
verbouwing uitloopt, dan is er de toezegging om samen te bekijken hoe de collectie
zichtbaar blijft.

(De VOORZITTER: Mijnheer Ivens, Dit moet nu echt iets bijdragen aan
een verdieping van het debat.)

(De heer IENS: Dat neemt niet weg dat men al bij de overheid heeft
aangeklopt. Daar hebt u moeite mee. Dat schrijft u in elk geval in uw
opinieartikel. Ik wil weten of u er moeite mee hebt dat de musea meteen
bij de overheid aankloppen, nog voordat ze de financiering rond hebben
en voordat ze zelf de markt zijn opgegaan. Of hebt u daar geen moeite
mee?)

Ik had moeite met de aanvraag, dat is duidelijk. Ik heb dat ook openbaar gemaakt.
Toen het culturele veld en het bedrijfsleven wees op het grote belang heb ik besloten dat
wij ook een stukje moeten bijdragen.

42
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
(Mevrouw SHAHSAVARI-JANSEN: Ik concludeer dat u toch van mening
veranderd bent terwijl de voordracht niet wezenlijk veranderd is, behalve
het bedrag. Dat zij zo. Dat weten we dan van de VVD. Bent u ook bereid
om mee te denken bij het zoeken naar een oplossing waarin de gemeente
Amsterdam nog iets terug kan verdienen als dit een eclatant succes
mocht worden?)

Ik ben nooit vies van businessmodellen waarmee we geld terug kunnen
verdienen. Geld verdienen kan op twee manieren: bezuinigen aan de ene kant en geld
verdienen aan de andere kant.

De VOORZITTER geeft het woord aan de heer Van Lammeren.

De heer VAN LAMMEREN: Voordat ik aan mijn bijdrage begin, wil ik opmerken
dat de Partij voor de Dieren de kunst en de hele branche eromheen een warm hart
toedraagt. Kunst is een belangrijke trekpleister voor onze stad en voor de Amsterdammer.
Dat geldt zeker voor het Van Gogh. Het museum trekt 1,3 miljoen bezoekers per jaar van
wie 70% toerist is, internationaal en nationaal. Een echte magneet voor de stad. Een
goede magneet voor de stad. Daarom is het goed om de Van Goghcollectie tijdens de
verbouwing te blijven tonen. Tijdens de verbouwing is de winkel gewoon open, zij het op
een andere plek. Deze zomer zullen we merken of hij ook 24 uur open is.

Er is echter wel een probleem. Het Van Gogh levert deze stad heel veel geld op.
Het is daarom logisch dat men bij de Hermitage denkt: ik kom nog geld tekort om deze
belangrijke collectie voor de stad te tonen, ik klop aan bij de gemeente. Wie iets verder
kijkt, ziet dat de baten van deze toeristen niet in de portemonnee van de heer Asscher
terechtkomen, nee, ze komen in Den Haag terecht, via de btw. Het zou beter geweest zijn
als de Hermitage bij het Rijk had aangeklopt. Ik vind het jammer dat de gemeente door is
gegaan met de gesprekken en dat we nu, om twee minuten voor twaalf, ineens voor een
fait accompli staan. Ik snap daarom dat wij dit vandaag bespreken en dat we een besluit
moeten nemen over de subsidieaanvraag van de Hermitage. We kunnen voor deze
belangrijke ondernemer en over de collectie geen onduidelijkheid laten bestaan.

Ik stoor mij echter wel aan iets. Afgelopen donderdag bedroeg de
subsidieaanvraag 600.000 euro. De directeur van de Hermitage zei toen dat zij met geen
cent minder genoegen kon nemen. Na een uur discussiëren, kregen we afgelopen
maandag ineens een subsidieaanvraag van 450.000 euro. Dat is 150.000 euro verdiend
met een uur discussiëren. Ik heb daar een aantal vragen over. Hoe kan het dat wij tot
twee voor twaalf wachten met dit besluit en dat het na een uurtje discussiëren in de
commissie voor 450.000 euro kan? Ik vind dat vreemd en bijzonder. Ik wil weten waardoor
deze daling van 25% ineens mogelijk is gemaakt. Als wij niets hadden gevraagd, dan
hadden wij het volledige bedrag van 600.000 euro neergelegd.

Ik heb nog twee opmerkingen. De voordracht is substantieel veranderd ten
aanzien van de hoogte van het bedrag, maar ook ten aanzien van de periode waarvoor zij
geldt. In de eerste voordracht was sprake van de periode 1 februari tot en met 1 mei, drie
maanden. In de voordracht stond dat er 600.000 euro nodig was gedurende de periode
1 februari tot en met 1 mei. In deze voordracht staat dat er 450.000 euro nodig is voor
zeven maanden. Als wij geen 600.000 euro hadden betaald, hadden wij dan wel de
collectie tussen 1 oktober en 1 februari in de Hermitage gehad? Als we nu geen
450.000 euro betalen, gaat dan de volledige collectie niet naar de Hermitage? Ik vind dat
vreemd. Het voorstel is aangepast en ik wil graag uw mening daarover horen.

43
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Er blijft nog een andere vraag over, en wel over de garantstelling. In de
commissievergadering is er kort over gesproken. In de eerste voordracht staat dat, als de
verbouwing van het Van Gogh uit mocht lopen — wat wij niet hopen, maar we hebben op
dat gebied een track record in deze stad — de Hermitage garant staat dat de Van
Goghcollectie in de Hermitage zichtbaar blijft. Ik heb gevraagd hoe lang die garantie gold.
Die gold voor maximaal een paar weken, maar zeker niet voor maanden. Ik vraag mij af
wat daarover is afgesproken. Verbouwingen lopen uit, laten we eerlijk zijn. Wat gebeurt er
en wat zijn de extra kosten die de gemeente boven het hoofd hangen als de verbouwing
van het Van Gogh Museum onverhoopt uitloopt? Op die vraag wil ik graag antwoord
hebben.

Àls derde heb ik al gezegd dat ik het spijtig vind dat de gemeente nu de rekening
dreigt op te pakken. We moeten de collectie echter zichtbaar houden voor de stad. Dat is
belangrijk. Wat gebeurt er als we er een lening van maken? Op mijn vraag hoeveel extra
bezoekers de directeur van de Hermitage verwachtte, noemde zij het aantal van
1 miljoen. Ik vermoed een heel ander aantal. Ik hoop dat zij gelijk heeft, maar ik denk het
niet. Als de directeur van de Hermitage denkt 1 miljoen extra bezoekers te mogen
ontvangen, dan zou het mogelijk moeten zijn om de gevraagde 450.000 euro terug te
betalen. Als het achteraf tegenvalt, dan is dat spijtig. Nu is er sprake van een subsidie en
ik zou er echt voor willen pleiten om dit om te buigen naar een andere financieringsvorm
zodat de gemeente in elk geval een kans heeft om geld terug te krijgen. Vooral met de
discussie over het Kunstenplan, de bezuinigingen die we moeten doorvoeren en het
bedrag van 100 miljoen euro dat ook nog boven de markt hangt in het achterhoofd.

(Mevrouw VAN DER HEIJDEN: U zei net dat er geen geld naar de
gemeente zou toevloeien. Ik ben benieuwd wat u vindt van het in stand
houden van het toerisme. Vloeien daardoor geen baten naar de gemeente
toe, al dan niet via de inkomsten van de ondernemers? Verder heb ik een
kwalificatie in mijn hoofd die ik maar niet zal gebruiken. In plaats van
600.000 euro geven we 450.000 euro uit, beide musea geven de garantie
dat de collectie een jaar lang zichtbaar is. Waar hebt u het over?)

Ik begrijp uw laatste vraag niet, maar die zult u ongetwijfeld nog een keer stellen.
De omzetbelasting gaat bij mijn weten nog steeds naar het Rijk. Misschien doelt u op de
toeristenbelasting van € 4,50 per nacht. Een deel daarvan is voor de gemeente. Ik wil nog
wel eens discussiëren over de vraag hoe hoog dit tarief moet zijn. Het overgrote deel van
de uitgaven van onze toeristen gaat echt naar Den Haag.

(Mevrouw VAN DER HEIJDEN: U zou het gezien mijn vakgebied niet
verwachten dat ik dit ga zeggen, maar er is meer dan belastingen. Met
mijn andere vraag bedoelde ik dat de voordracht eigenlijk alleen maar in
het voordeel van de raad veranderd is. De bijdrage die is gevraagd, is
verlaagd van 600.000 euro naar 450.000 euro. Verder lees ik in de
aangepaste voordracht dat de beide musea garanderen dat de hele
collectie in het hele jaar 2013 te zien is. Dat is veel langer dan donderdag
nog het geval was. Als ik het niet goed zeg, dan moet de wethouder mij
maar corrigeren.)

(De VOORZITTER: En uw vraag is?)

(Mevrouw VAN DER HEIJDEN: Ik probeer iets nets te vinden, maar het
klonk een beetje als: wat staat u nu te piepen?)

Wat sta ik te piepen? Daar ga ik niet op in, zeker niet vanwege mijn partij. Wij
mogen u geen accountant noemen, ik weet niet wat u wel doet, maar het is iets op
financieel gebied. U bent voorzitter van de Rekeningencommissie. Mij gaat het om het

44
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
volgende: de voordracht vroeg om 600.000 euro. We discussiëren er een uur over en nu
ligt er een voordracht voor 450.000 euro. We kunnen er om lachen, maar als we er niet
over gepraat hadden, dan was er sowieso 150.000 euro weggegeven. Hoe zorgvuldig is
deze voordracht? Daar gaat het mij om. Het gaat om 150.000 euro die we binnenkort
misschien bij een andere kunstinstelling weg moeten halen. Dit is uit een ander potje
gefinancierd, maar uiteindelijk kunnen we een euro slechts één keer uitgeven, ongeacht
uit welk potje hij afkomstig is. Daar praten we hier over. Daarnaast vind ik een subsidie
een heel vreemde vorm, want het gaat hier om een private instelling. Laat de gemeente
iets slimmer zijn en ervoor zorgen dat er in ieder geval een kans is dat het geld terugkomt.

De VOORZITTER geeft het woord aan mevrouw Van Roemburg.

Mevrouw VAN ROEMBURG: Wij zijn blij dat de Hermitage en het Van Gogh de
verantwoordelijkheid voelen om een belangrijke collectie te blijven tonen, ook al gaat het
Van Gogh voor een korte tijd dicht voor een verbouwing. Dat de collectie te zien blijft, is
belangrijk voor kunstliefhebbers, voor toeristen en daarom ook voor de economie van
Amsterdam. Dat staat ook niet ter discussie. Wat Groenlinks en de VVD ons de
afgelopen tijd hebben afgevraagd, is of de gemeente daarin een primaire
verantwoordelijkheid heeft. Het is namelijk helemaal niet erg om de hulp van de gemeente
in te roepen. Daar zijn we voor. Het zou echter niet de eerste reflex moeten zijn. We zijn
daarom tevreden met het gegeven dat het bedrag waarmee wij de Hermitage en het Van
Gogh tegemoetkomen in hun kosten is verlaagd ten opzichte van het eerste voorstel van
het college. Daarmee wordt een groter beroep gedaan op hun eigen cultureel
ondernemerschap en ook op de bedrijven in de stad. Die bedrijven hebben via brieven
van de Kamer van Koophandel en van VNO-NCW laten weten hoe belangrijk de collectie
van het Van Gogh is voor de economie in de stad en voor hun omzet. Welnu, Groenlinks
verwacht nu dat, nu wij de portemonnee trekken, deze bedrijven hetzelfde zullen doen en
gretig de tentoonstelling in de Hermitage zullen sponsoren.

(De heer PATERNOTTE: Ik luister met enige verbazing. Het begint mij op
te vallen dat mevrouw Van Roemburg nogal eens van mening verandert.
Kunt u uitleggen hoe het komt dat u van een heel duidelijk ‘nee’ op uw
weblog, via een ‘liever niet’ in de commissie naar ‘vooruit dan maar’ in de
gemeenteraad bent gegaan?)

Het valt mij ten eerste op dat de heer Paternotte een groot volger van mijn weblog
is. Daar ben ik heel blij mee. Ten tweede valt mij op dat hij niet zo goed kan lezen. Op
mijn weblog staat namelijk dat wij een aantal vragen hebben. Er staat niet dat wij dit niet
willen. Er staat dat wij een aantal vragen hebben over de manier waarop dit is gegaan.
Naar aanleiding van die vragen en de discussie vorige week in de commissie waar ik
overigens helaas niet bij kon zijn, is de voordracht aangepast en gaat er nu minder geld
naar deze tentoonstelling. We doen dus ook een groter beroep op het culturele
ondernemerschap van deze twee instellingen. Ik denk dat dat een groot goed is.

(De heer PATERNOTTE: De subsidieaanvraag is inderdaad met een
kwart verminderd, maar ik neem aan dat u het met mij eens bent dat de
essentie niet veranderd is. U noemt die essentie op uw weblog: ‘Van
Gogh los.’ Neemt u het mij kwalijk dat ik dat zo heb geïnterpreteerd dat u
misschien niet erg enthousiast was over deze subsidie en dat u misschien
toch een klein beetje van mening bent veranderd?)

Ik neem u sowieso niet snel iets kwalijk. Volgens mij stond op het weblog duidelijk
dat wij in eerste instantie niet erg enthousiast waren over het feit dat de Hermitage en het

45
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
Van Gogh meteen naar de gemeente stappen om geld te vragen voor een probleem
waarvoor zij zelf verantwoordelijk zijn. Onder andere door het weblog en door de
discussie vorige week in de commissie denk ik dat het wel duidelijk is geworden dat wij
niet elke keer meteen de portemonnee trekken en het volledige bedrag betalen dat de
partijen vragen. Dat doen we ook niet, we betalen een kwart minder. U kunt dat weinig
vinden, maar het is toch 150.000 euro. Ik denk dat we daar wel tevreden over kunnen zijn.
(De heer IVENS: U vindt het vreemd dat men zo snel voor een subsidie
bij gemeente aanklopt. Deze draai van Groenlinks vind ik echter Van
Gogh los. U bent heel duidelijk. U maakt een vergelijking met De
Bijenkorf. Als De Bijenkorf verbouwt, dan klopt hij ook niet bij ons aan. Nu
zegt u: voor driekwart aankloppen, dat kan wel. De volgende die voor de
deur staat, is de Bijenkorf. Zegt GroenLinks dan ook: prima? U trekt de
vergelijking. U vindt de Hermitage vergelijkbaar met De Bijenkorf. Ik wil
weten of u bij een verbouwing van De Bijenkorf ook de portemonnee
trekt.)

Ik denk niet dat De Bijenkorf bij ons aan zal kloppen. Ons ging het om het feit dat
deze instellingen meteen naar de gemeente stapten. Wij hadden daar vragen over. Die
vragen zijn vorige week voor een deel beantwoord. Naar aanleiding van die vragen is de
voordracht aangepast. Als u een blog had geschreven, dan was de voordracht misschien
nog verder aangepast.

(De heer VENS: Dat is een mooie uitdaging. De voordracht is aangepast.
Kunt u mij vertellen hoe de voordracht is aangepast na de opmerkingen
van de raad? De raadscommissie heeft om een betere financiële
onderbouwing gevraagd. Die heb ik nog steeds niet. De raadscommissie
wilde liever een lening. Dat zie ik nog steeds niet. De raad heeft geen
bezwaren geuit ten aanzien van de houders van een stadspas. Wij
onderkenden zelfs positieve elementen daarin. Dat is geschrapt. Kunt u
mij precies uitleggen hoe de voordracht veranderd is ten opzichte van de
commissievergadering? Ze lijkt eerder aangepast na de vergadering in de
achterkamertjes.)

Ik vind het ingewikkeld om u te volgen als er tussendoor heel hard geklapt wordt.
De voordracht is niet volledig aangepast, dat ben ik met u eens, maar wel op belangrijke
punten. Wij dagen de Hermitage en het Van Gogh nu bijvoorbeeld nog meer uit om geld
uit de markt te halen. Dat is best ingewikkeld. Ik zei al eerder dat ik daar tamelijk tevreden
over ben. Daar wil ik het bij laten.

(De heer EVANS-KNAUP: Ik wil u dezelfde vraag stellen die ook aan de
VVD gesteld is. Als de tentoonstelling een financieel succes blijkt te zijn,
vindt u dan ook dat de subsidie weer terug moet vloeien naar de
gemeente?)

Ten eerste moet nog blijken dat de Hermitage 300.000 euro extra uit de markt kan
halen voor dit project. De volledige subsidie staat nog niet eens vast. Laten we dat eerst
afwachten. Verder ben ik heel benieuwd naar uw voorstel. Dat wacht ik even af.

(De VOORZITTER: Wilt u nog interrumperen, mijnheer Paternotte? U
hebt al tamelijk veel geïnterrumpeerd. En om nu te zeggen dat er een
enorme verdieping leek te komen, nee. Het moet nu echt wel iets gaan
bijdragen.)
(De heer PATERNOTTE: Daarom wil ik een allerlaatste poging doen.)
(De VOORZITTER: Een allerlaatste poging. Ik hoop dat het over een heel
ander punt gaat.)

46
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
(De heer PATERNOTTE: Een ander punt dan deze subsidieaanvraag?
Nee, dan moet u mijn interruptie verbieden, want ik wil wel op dit punt
ingaan. Kunt u nog een keer uitleggen wat het essentiële verschil is
tussen een subsidie van 600.000 euro en een van 450.000 euro als u
eerder daarvan hebt gezegd dat deze van Gogh los is en onbegrijpelijk
aangezien Amsterdam zelf bezuinigt op Amsterdamse
cultuurinstellingen?)
(De VOORZITTER: Mevrouw Van Roemburg, ik laat het aan u over of u in
herhaling wilt treden)

Dat laatste heb ik nooit gezegd. Het verschil is 150.000 euro.

De VOORZITTER geeft het woord aan mevrouw Van der Heijden.

Mevrouw VAN DER HEIJDEN: De vorige sprekers hebben het al gemeld. In 2013
is het vierhonderd jaar geleden dat besloten is om de grachten te graven. Dat leidde tot
het mooie spinnenweb dat Amsterdam zo mooi typeert. Wij wilden daarmee extra
bezoekers trekken. De grote publiekslieveling, het Van Gogh Museum zou dan gesloten
zijn. Dat museum zorgt al jarenlang voor een autonome trek naar deze stad. Door de
bijdrage van 450.000 euro die de gemeente Amsterdam nu beschikbaar stelt, valt de
viering van vierhonderd jaar grachten niet nu al in het — excusez le mot — grachtenwater.
Daar is de PvdA-fractie blij om. Het georganiseerde bedrijfsleven, de horeca en VNO-
NCW steunen de uitgave. Nu is er druk van de tijd. Dat mis ik een beetje in de andere
bijdragen, maar ik vind dat een heel belangrijk element: de tijdsdruk. De kosten gaan voor
de baat uit. De Hermitage maakt nu al kosten en dat is een van de redenen dat ik denk
dat het goed is dat dit geld nu toegezegd wordt. 250.000 euro is afkomstig van de
Girogelden. Daarvoor vraagt de wethouder onze toestemming. 200.000 euro is afkomstig
van FOM-middelen. Dat is een collegebevoegdheid. Wij zijn verheugd dat, ondanks de
verlaging van de bijdrage ten opzichte van de voordracht, de doelstelling dat
Amsterdammers betrokken blijven bij vierhonderd jaar grachten overeind is gebleven. Wij
kijken uit naar de invulling hiervan later dit jaar.

(De heer IVENS: Het is natuurlijk fantastisch om de Amsterdammer
daarbij te betrekken. Vindt u het dan niet jammer dat we geen 15.000
kaartjes aan arme Amsterdammers geven?)

Ja, dat vind ik jammer. Er is onderhandeld, het bedrag is verlaagd en dat heeft
consequenties.

Wij begrijpen dat de wethouder als voorwaarde heeft gesteld dat de musea
garanderen dat de collectie in heel 2013 te zien is. Hulde daarvoor. De stad heeft om
regie gevraagd en ze krijgt die. Het college en de wethouder hebben de regie genomen.
De gedragslijn om samen met belanghebbenden, de musea en de sponsors de
zichtbaarheid van de collectie te waarborgen wordt door de PvdA-fractie zeer
gewaardeerd.

(De heer EVANS-KNAUP: Ook aan u de vraag. Als de tentoonstelling
financieel een succes blijkt te zijn, vindt u dan dat de subsidie weer terug
moet vloeien in de gemeentekas”?)

Dit is geen spel zonder nieten voor de gemeente. De Hermitage loopt een
bepaald risico als ondernemer en mag daarvan ook de vruchten plukken.

(De heer EVANS-KNAUP: Wij lopen toch net zo goed risico door er
450.000 euro in te stoppen?)
47
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen

Wij hebben een matching voorgesteld. Ik weet niet meer precies hoe hoog het
bedrag was, maar ik meen 300.000 euro. Daarmee verkleinen we het risico voor ons en
wordt het risico voor de Hermitage des te groter.

(De heer EVANS-KNAUP: Dat bedrag is volgens mij hetzelfde gebleven.
We hebben alleen ons risico gemaximaliseerd. We lopen echter nog
steeds een risico.)

Ik bedoelde ook niet dat het ten opzichte van de voordracht gewijzigd is. Ik bedoel
alleen maar dat er een extra risico voor de Hermitage is.

De VOORZITTER geeft het woord aan de heer Ivens.

De heer IVENS: Fijn dat we inmiddels al weer een uur over dit onderwerp praten.
Ik neem aan dat de rekening nu naar 300.000 euro is gedaald. Als we het nog twee
uurtjes volhouden, dan zijn we eruit. Zo snel gaat het. Het is uiteraard belangrijk dat de
collectie van het Van Gogh in Amsterdam getoond wordt. We praten over een taak van
het Rijk dat verzaakt. Dit had het Rijk moeten betalen. Bij de verbouwing van een
museum gaat het niet om de stenen, maar om de culturele waarde ervan. Daarom is het
goed dat u oppakt wat het Rijk laat liggen. U hebt het echter een beetje onhandig gedaan.
U zegt dat u bij het Rijk hebt aangeklopt, maar op dat moment had u volgens mij al laten
weten waar u eventueel 600.000 euro vandaan kon halen. Dan snap ik de reactie van het
Rijk wel. U hebt het geld en dan trekt het Rijk niet nog eens de portemonnee. Waarom
hebt u het probleem niet meteen bij het Rijk neergelegd en gezegd: het is uw probleem en
u moet het oplossen in plaats van zelf een oplossing aan te dragen? Ik vind ook dat u
slecht naar de commissie geluisterd hebt. Volgens mij was de commissie tamelijk
duidelijk. Wij wilden een duidelijker financiële onderbouwing. We wilden het liefst
helemaal geen geld geven. Wij hadden geen bezwaar tegen het opkopen van kaartjes.
Als we al geld zouden geven, dan zouden we dat in de vorm van het opkopen van kaarten
doen. Wat ik nu lees, verbaast mij. Niet alleen kwam dit te laat, ik zag het ook volstrekt
niet aankomen. Wat hier staat strookt volstrekt niet met wat ik in de commissievergadering
heb gehoord. Ik ben daarom heel erg benieuwd hoe u dat ziet.

Om toch iets te redden, heb ik een voorstel aan u. U zegt dat 450.000 euro
voldoende is. De Hermitage vindt dat kennelijk ook. Prachtig. Het bedrag is in ieder geval
verlaagd. Van dat bedrag kunnen we 22.500 kaartjes kopen, 22.500 entreebewijzen voor
de Hermitage waar ook de Van Goghcollectie te zien is. Ik kan zo 22.500 Amsterdammers
vinden die de toegang tot het museum gewoonlijk niet kunnen betalen. Laten we 22.500
kaartjes opkopen. Dat is een win-winsituatie. We houden de collectie zichtbaar en we
geven arme Amsterdammers de kans om naar de Hermitage te gaan en een keer dit
culturele hoogtepunt te zien. Er zit zelfs nog een derde voordeeltje aan vast. Misschien
nemen ze ook nog iemand mee en drinken ze ook nog een kopje koffie. De inkomsten
van de Hermitage zullen dus alleen maar toenemen. Volgens mij kunnen we op die
manier uw voorstel iets verbeteren. We geven niet alleen geld aan musea, maar we
zorgen er ook nog eens voor dat 22.500 Amsterdammers er heel blij van worden. Wie wil
dat niet? Daarom heb ik een amendement.

De VOORZITTER deelt mee dat het volgende amendement is ingekomen:

35° Amendement van het raadslid Ivens inzake een bijdrage aan de
Hermitage Amsterdam (Gemeenteblad afd. 1, nr. 90).

48
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Besluit:

Besluit Il als volgt te wijzigen:

In te stemmen met het incidenteel aanschaffen van toegangsbewijzen voor de
tentoonstelling van de collectie van het Van Gogh Museum in de Hermitage in de periode
van 4 februari tot en met 1 mei 2013, ter waarde van 150.000 euro.

Besluit Ill als volgt te wijzigen:

Matching van de bijdragen die de Hermitage verwerft bij bedrijfsleven, sponsoren
en vrienden tot een bedrag van 300.000 euro waarmee toegangsbewijzen voor de
tentoonstelling van de collectie van het Van Gogh Museum in de Hermitage in de periode
van 4 februari tot en met 1 mei 2013 worden aangeschaft.

Een besluit toe te voegen na beslispunt III:

In te stemmen met het beschikbaar stellen van de aangeschafte
toegangsbewijzen aan een deel van de Amsterdamse stadspashouders, om hen op deze
manier te betrekken bij het Van Goghjaar.

Voor de besluiten IV tot en met VII de nummering te herzien.

Het amendement maakt deel uit van de beraadslaging.

De VOORZITTER geeft het woord aan de heer Paternotte.

De heer PATERNOTTE: Wij vinden deze subsidieaanvraag geen goed idee. Dat
geldt zowel voor het bedrag van 600.000euro als voor het bedrag na de
www.evelienvanroemburg.nl-reductie. Het gaat ons namelijk om de uitgangspunten ervan.
Het Rijk bezuinigt met een motorzaag op de kunst en cultuur in Nederland. Amsterdam
compenseert die bezuinigingen niet, maar bezuinigt zelf ook. Het Rijk bezuinigt het minst
op musea. Daarom vinden wij het niet logisch dat Amsterdam deze rekening van Halbe
Zijlstra oppakt. Hem is wel gevraagd om deze rekening te betalen, maar pas maanden
nadat de wethouder al bij de Hermitage aan tafel zat. De reactie is dan ook logisch.
Mevrouw Ruigrok zei al in de commissievergadering dat een euro een euro is en dat
Amsterdam op dit moment niet erg veel geld over heeft. De heer De Goede suggereerde
zelfs dat het bedrag van 450.000 euro misschien ten koste kon gaan van de begroting van
het 2013-jaar. In deze zaal wil iedereen graag dat de collectie permanent zichtbaar blijft.
Het staat vast dat de Hermitage de meeste investeringen al gedaan heeft omdat men wist
dat er een voorstel aan de gemeenteraad zou worden voorgelegd en dat men aannam dat
dat voorstel ook aangenomen zou worden. Daarom willen wij graag een constructie die in
feite een leningfaciliteit inhoudt waarbij Amsterdam een deel van het risico deelt met de
Hermitage, maar die eenvoudig als doel heeft dat de 450.000 euro die wij uitgeven
terugvloeit in de gemeentekas op basis van de bezoekersaantallen. Ik zal zo meteen
samen met Red Amsterdam, het CDA en de Partij voor de Dieren daarvoor een voorstel
indienen.

De VOORZITTER geeft het woord aan de heer Evans-Knaup.

De heer EVANS-KNAUP: Laten we vooropstellen dat ook Red Amsterdam vindt
dat de belangrijke en prachtige collectie van het Van Gogh Museum te zien moet blijven.
Àls het niet in Amsterdam is, dan misschien maar in het buitenland, maar in ieder geval

49
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
mag zij niet voor meerdere maanden in het depot verdwijnen. Zoveel is duidelijk. Het is
echter vreemd dat het Van Gogh samen met de Hermitage bij ons aanklopt. Niet alleen
omdat het Van Gogh onder de financiële verantwoordelijkheid van het Rijk valt, maar ook
omdat het Rijk er het meest bij gebaat is. Dat krijgt 19% van de kaartverkoop via de btw
en wij krijgen slechts een klein deel indirect via de toeristenbelasting. Wij hebben echter
van de wethouder begrepen dat zowel minister Verhagen als staatssecretaris Zijlstra niet
bereid is om een bijdrage te leveren aan deze culturele ondernemers. Waarom moeten wij
dat wel? Als De Bijenkorf gaat verbouwen, een fout maakt bij de berekening en zich
dientengevolge geconfronteerd ziet met een sluiting van drie maanden, dan zou het
bedrijf dat zelf oplossen. Dat doen ondernemers namelijk. Dat las ik in elk geval in een
opiniestuk van GroenLinks en de VVD. Zij vonden de aanvraag dan ook Van Gogh los.
Toch lijken zij nu voor dit voorstel te stemmen terwijl er voor de Amsterdammer alleen
maar een slechter voorstel ligt. We krijgen immers geen 15.000 kaartjes. Ik begrijp dat
niet.

Wij willen ons niettemin realistisch opstellen. Als de gevraagde 450.000 euro echt
het verschil maakt tussen zichtbaar in de Hermitage of onzichtbaar in het depot, dan zijn
wij bereid om het bedrag als voorschot te geven. Wij willen echter wel dat het geld
terugbetaald wordt als blijkt dat de tentoonstelling boven verwachting presteert. Wij zullen
dan ook samen met D66, het CDA en de Partij voor de Dieren een amendement indienen
dat dit moet regelen. Mocht het amendement niet worden aangenomen, dan willen wij
achteraf toch graag weten of deze subsidie nodig was. Daarom dienen wij een motie in
die het college oproept om deze subsidie te evalueren en op basis van de financiële
gegevens van de tentoonstelling te bepalen of de subsidie heeft voorkomen dat de
Hermitage en het Van Gogh een niet te dragen verlies zouden lijden en dat daardoor de
tentoonstelling niet te zien zou zijn.

(Mevrouw VAN DER HEIJDEN: Ik vind de vergelijking met De Bijenkorf
wel interessant. Trekt die zaak ook autonoom toeristen naar Amsterdam?)

Ik denk zeker dagjesmensen. Ik denk niet dat er internationale toeristen zijn die
niet komen omdat De Bijenkorf dicht is. Ik vraag mij af of dat ook om 40 miljoen euro
omzet gaat die genoemd is als het Van Gogh Museum dicht is.

(Mevrouw VAN DER HEIJDEN: 80% van de bezoekers van het Van
Gogh komt uit het buitenland. Wist u dat?)

Dat wist ik. Dat betekent voor mij echter niet dat zij niet zouden komen als het Van
Gogh dicht is. Zij zijn voor een groot deel ook gekomen toen het Rijksmuseum voor een
groot deel dicht was.

De VOORZITTER deelt mee dat de volgende motie en het volgende amendement
zijn ingekomen:

36° Amendement van de raadsleden Evans-Knaup, Paternotte, Shahsavari-
Jansen en Van Lammeren inzake de bijdrage aan de Hermitage Amsterdam
(Gemeenteblad afd. 1, nr. 82).

Besluit:

Beslispunt Il en beslispunt III te schrappen en te vervangen door:

Il In te stemmen met een voorschot van 450.000 euro aan de Hermitage ten
behoeve van het tentoonstellen van de collectie van het Van Gogh Museum in de periode
1 oktober 2012 tot 1 mei 2013.

50
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

II De gemeente Amsterdam ontvangt van de Hermitage een bijdrage van € 1,50
per verkocht toegangsbewijs, vanaf het moment dat er 650.000 toegangsbewijzen zijn
verkocht.

De eerste zin van beslispunt IV te wijzigen in:

Het toekennen van het onder Il genoemde voorschot onder de volgende twee
voorwaarden: (…).

37° Motie van de raadsleden Evans-Knaup, Paternotte, Shahsavari-Jansen
en Van Lammeren inzake evaluatie verlenging zichtbaarheid Van Goghcollectie
(Gemeenteblad afd. 1, nr. 83).

Verzoekt het college om:

Na afloop van het project een evaluatie c.q. onderzoek te houden naar de
financiële noodzaak van de gevraagde bijdrage.

Het amendement en de motie maken deel uit van de beraadslaging.

De VOORZITTER geeft het woord aan wethouder Gehrels.

Wethouder GEHRELS: Na een goede discussie in de commissie heeft het college
besloten om de voordracht te wijzigen. Excuses omdat ze iets te laat was, maar gelukkig
hebben we het probleem op tijd op tafel. Laten we dat nog een keer zeggen. Als dit
probleem in november niet op tafel was gekomen, dan hadden wij volgend jaar om deze
tijd op het Museumplein gestaan en gezegd dat Van Gogh waarschijnlijk niet in de stad
zou zijn. Ik heb het probleem op tafel gelegd en het is aan u om over de oplossing te
oordelen. We hebben er in de commissie over gesproken. Volgens mij moet het ook op
die manier. Wij beraadslagen en vervolgens komt het ter besluitvorming in de raad. Dat is
nu. De beraadslaging in de commissie heeft ertoe geleid dat wij de voordracht hebben
aangepast.

Ik wil een paar dingen heel nadrukkelijk accentueren. Ten eerste helpt de
Hermitage de stad Amsterdam. Ik zal niet zeggen dat men de stad van een probleem af
helpt, want hoe groot is het probleem als Van Gogh niet zichtbaar is? Ik denk dat dat een
heel groot probleem is voor een aantal toeristen dat speciaal daarvoor hiernaartoe komt.
Dat denkt de chief marketing officer ook. Hij schrijft in zijn brief dat het schadelijk is voor
de reputatie van onze stad. Een aantal ondernemers vindt dat ook. Zij zeggen dat alleen
al het gerucht dat Van Gogh niet zichtbaar zou zijn al schade oplevert. De Hermitage is
gastheer. Op ons verzoek verlengt men de tentoonstelling met drie maanden. Men doet
het op ons verzoek omdat wij van de sluiting van het Stedelijk Museum hebben geleerd
dat de kunst zichtbaar moet blijven. Dat probleem kunnen wij hier vandaag samen
oplossen. Als ik zeg ‘samen’, dan bedoel ik u als gemeenteraad, maar ook de instellingen.
Het Van Gogh heeft de schilderijen, de Hermitage is gastheer en vanzelfsprekend heb ik
met hen onderhandeld. Ik heb u al eerder gezegd dat niet het Van Gogh, maar de
Hermitage onze onderhandelingspartner is.

Daarmee kom ik bij datgene wat de heer Ivens zo interessant opmerkte. Hij vroeg
waarom we iets geven. Het verschil is inderdaad dat we in het eerste voorstel voor
300.000 euro aan kaartjes kochten en voor 300.000 euro matchten. Dat was twee keer
300.000 euro. Nu matchen we voor 300.000 euro en kopen we geen kaartjes. Dat is
onderhandelen. Het is geven en nemen. De Hermitage heeft tegen mij gezegd dat men

51
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
ook kosten maakt. Die maakt men nu. Het idee om voor 300.000 euro kaartjes te kopen is
een vorm van voorfinanciering. De kosten worden vanaf morgen gemaakt en de kaartjes
worden pas in de loop van 2013 verkocht. Dat is de reden dat de Hermitage hiermee
akkoord kan gaan. Men neemt de kosten in een keer, de kaartjes probeert men aan
anderen te verkopen. Het kost ons minder, maar we krijgen ook minder. We krijgen
namelijk geen 15.000 toegangskaartjes. Dat heeft onze partner, de Hermitage, over de
streep getrokken.
(De heer VENS: Daar heb ik twee vragen over. De eerste vraag is: wie
hebt u in de commissie horen zeggen dat we deze kaartjes niet moesten
kopen? U zei dat u naar aanleiding van de beraadslaging in de commissie
op stap bent gegaan en tot een nieuw voorstel bent gekomen. Wie hebt u
dat horen zeggen? Ik heb er niemand kritiek op horen uiten. Ik heb er zelf
lof over gesproken. Dat kan voor u ook een reden zijn om op pad te gaan,
want als de SP ergens voor is, dan moet u het anders doen. Ik hoop dat
dat niet de reden is. Ten tweede: die 15.000 kaartjes waren bestemd voor
mensen die anders niet naar het museum zouden gaan. Ziet u in dat dit
geen gederfde inkomsten zijn voor het museum?)

Ik heb in de commissie mevrouw Ruigrok horen zeggen dat het een precedent
zou zijn. Ik heb de Hermitage horen zeggen dat het bedrag van 600.000 euro niet zomaar
verlaagd kon worden omdat er kosten zijn gemaakt. Wij hadden gezegd dat we wilden
voorfinancieren door kaartjes te kopen, maar dat er ook iets tegenover moest staan. Nu
het bedrag verlaagd is, stelt de Hermitage: dan staat er minder tegenover en krijgt u ook
minder. Dat is de essentie van onderhandelen.

(De heer IVENS: Dan ben ik heel erg benieuwd of u dat ook kunt
onderbouwen. Waaruit blijkt dat uit de cijfers? Als er 15.000 bezoekers
komen die misschien ook nog een kopje koffie drinken en iemand
meenemen en die anders niet in het museum zouden komen, dan denk ik
dat dit eerder goed is voor het museum dan slecht voor het museum. Kunt
u uitleggen met welke cijfers de Hermitage onderbouwde dat men dit niet
wilde doen?)

We hebben dat een beetje uit de losse pols gedaan. Het gaat om 15.000 maal
20 euro, toegangskaartjes plus een beetje handling, want de kaartjes moeten ook
verdeeld worden. Samen komt dat op 300.000 euro. Tegenover 300.000 euro aan
inkomsten staan ook kosten. Bovendien kan men deze kaartjes niet aan iemand anders
verkopen. De Hermitage kan 1600 mensen tegelijkertijd binnen hebben. Dan is het vol en
ziet u rijen staan. Amsterdammers vinden dat leuk, maar toeristen iets minder. Er zijn dus
grenzen aan het aantal mensen dat men op een bepaald moment kan hebben. Dat is de
reden dat de Hermitage heeft gezegd: als de gemeente Amsterdam er minder geld voor
over heeft, dan krijgt de gemeente ook minder, namelijk geen toegangskaartjes. In de
voordracht staat dat we een passe-partout voor Amsterdammers, of hoe we dat ook
precies zouden invullen, in 2013 verder kunnen bespreken. In de commissie gaan we nog
discussiëren over de vraag hoe we dat precies gaan doen. Ik vind het net als u heel erg
belangrijk dat het ook een feest is voor Amsterdammers, voor de inwoners van
Amsterdam en juist voor die mensen die normaliter misschien geen geld hebben om naar
een museum te gaan. U krijgt daarom nog een kans. Het idee ligt al op tafel voor de
discussie over het jaar 2013.

(De heer PATERNOTTE: Ik wil iets verifiëren. Ik begrijp dat de Hermitage
alleen akkoord ging met een lager bedrag als wij geen gratis kaartjes
zouden geven aan de stadspashouders. We hebben net gehoord dat voor

52
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
Groenlinks en de VVD het bedrag van 600.000 euro naar 450.000 euro
verlaagd moest worden. Hebben we nu geen gratis kaartjes voor
stadspashouders als gevolg van het verzoek van de VVD en
GroenLinks?)

Uit de discussie in de commissie heb ik begrepen dat u het veel geld vond. Wij
hebben voor dat geld twee dingen gevraagd van de Hermitage. Om het bedrag voor
300.000 euro te matchen en om kaartjes te krijgen. Als we ergens minder geld aan willen
besteden, dan moeten we ook genoegen nemen met minder. Ik vind het daarom een
redelijke vraag van de Hermitage. Het allerbelangrijkste voor mij — en volgens mij ook voor
u, want dat zegt de heer Evans-Knaup heel terecht — is dat wij allemaal, 45 raadsleden,
ikzelf, het college, de voorzitter en de griffier, als gemeentebestuur willen dat de collectie
van het Van Gogh zichtbaar is. Met de oplossing van de vorige week kon dat. Met deze
oplossing kan het. Voor de Hermitage is dit wat er minimaal nodig is. Dan kan het en ook
als we dit vandaag besluiten.

(Mevrouw RUIGROK: Ik heb een aanvullende vraag. Klopt het dat we
door een verzoek te doen om de Amsterdammers en ook de
stadspashouders te betrekken bij het feestjaar 2013 er veel meer
Amsterdammers naar meer instellingen kunnen in plaats van de eerdere
overeenkomst om alleen met de Hermitage een afspraak te maken?)

Dat zou best kunnen, maar dat hangt ook af van het debat dat wij in mei of juni
gaan voeren. Als wij echter vinden dat het jaar 2013 ook voor inwoners een feest moet
zijn, dan kan ik mij voorstellen dat wij hen ook een keuze bieden. Dat ze niet per se naar
het Van Gogh of de Hermitage hoeven, maar dat ze ook het Stedelijk of het
Rembrandthuis kunnen bezoeken. Artis bestaat ook 125 jaar. Het Concertgebouw bestaat
125 jaar. Dat kunnen we allemaal bespreken. Het idee blijft dat het mooi zou zijn als we
iets kunnen doen om het ook voor de inwoners een echt feest te maken.

(De heer VAN LAMMEREN: Wij krijgen nu minder kaartjes en daardoor
besparen we 150.000 euro. We moeten verschrikkelijk veel bezuinigen. Ik
wil graag van u horen wanneer er sprake was van de 15.000 kaartjes en
waarom we niet meteen voor de laagste bijdrage hebben gekozen. Ik heb
nu nog steeds het gevoel dat er in de commissie over is gesproken
waarna dat ineens 150.000 euro oplevert. Kunt u uitleggen waarom u niet
meteen voor het laagste bedrag hebt gekozen, want volgend jaar moet u
heel veel kunstinstellingen teleurstellen?)

Laat ik eerst zeggen dat dit economisch geld is. Ik vind ook dat het economisch
geld moet zijn. Dat is precies het verschil tussen De Bijenkorf en het Van Gogh. Van
Gogh is onze topper op het gebied van citymarketing. Dit is dus citymarketinggeld. Andere
culturele instellingen zien dit ook zo. Dat hebt u in de brief kunnen lezen. De vergelijking
met andere culturele instellingen gaat daarom slechts ten dele op. Het is moeilijk om
beide zaken te vergelijken. Dit is echt citymarketinggeld.

(De heer VAN LAMMEREN: In de commissie werd gezegd dat een euro
een euro is, los van het stempel dat we erop zetten. Wij moeten alle
zeilen bij zetten om te bezuinigen. Uit welk potje het geld ook afkomstig is,
als wij 150.000 euro aan een instelling geven, dan kunnen we dat volgend
jaar niet meer aan een andere noodlijdende kunstinstelling geven. Hoe u
het noemt, laat ik aan u over.)

Daar hebt u helemaal gelijk in. Net zo goed als ik gelijk heb als ik zeg dat in uw
gemeenteraad heel vaak in rendement er euro wordt gedacht. Als iemand voor Van Gogh
komt, dan koopt hij een kaartje voor Van Gogh en besteedt hij in de stad soms meer dan

53
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
100 euro aan eten, slapen, taxi of tram. U kent dit verhaal ook. Het is niet alleen een euro
die slechts een keer uitgegeven kan worden, het gaat ook om het rendement. Wat doet
een toerist die speciaal uit Beijing voor Van Gogh naar Amsterdam komt? Hij geeft nog
veel meer geld uit. Daar verdienen we overigens, mijnheer Evans-Knaup, ook aan via de
toeristenbelasting. Onze ondernemers verdienen eraan. Waarom staan alle ondernemers
hier achter? Ondernemers in de Utrechtsestraat weten precies wat er gebeurde toen de
Hermitage openging. Dat weet het Gemeentevervoerbedrijf ook. De omzet
verviervoudigde in sommige gevallen in sommige kroegen. Dat is heel belangrijk voor die
ondernemers. Daarom hecht ik eraan dat dit citymarketing is. Het is promotie. Van Gogh
is onze topspeler. Laten we die asjeblieft zichtbaar houden. Het is fijn dat de Hermitage
gastheer wil zijn. Een paar jaar geleden hadden we een dergelijke mooie plek niet. Nu
hebben we die wel. Daarom kunnen we samen echt iets oplossen wat voor heel veel
bezoekers van onze stad van groot belang is en daarmee voor onze ondernemers.
(De heer PATERNOTTE: U zei net dat het voor de stad heel veel geld
oplevert als mensen hierheen komen omdat de collectie zichtbaar is. Als
deze mensen hier drinken en slapen, dan betalen ze allemaal 19% btw.
Dat betalen ze helaas ook over het kaartje dat ze kopen in de Hermitage.
Alleen al de btw op de kaartjes levert straks meer dan 600.000 euro op.
Vindt u niet dat het logisch zou zijn als het Rijk de rekening hiervoor
betaalt?)

Dat is een andere rode draad in het betoog, onder andere in dat van u. Het Van
Gogh heeft bij het Rijk aangeklopt. De staatssecretaris van OCW heeft keihard ‘nee’
gezegd tegen een tegemoetkoming hierin. Ook wij betalen dit geld niet van de
cultuurbegroting. U kunt vragen waarom we dan niet naar E en | zijn gestapt. Dat heb ik
gedaan. We hebben daar gesproken over de uitstraling van Amsterdam, de bijdrage van
de Hermitage aan onder andere onze handelsbevordering met Rusland. De vorige keer is
dat ook ter sprake geweest. Al die zaken zijn op tafel gelegd. Wij doen er enige tijd over
om dit soort beslissingen te nemen. Datzelfde gebeurt bij het Rijk. Ik moet eerlijk zeggen
dat ik nog wel iets verwacht van E en | of van Buitenlandse Zaken, zeker ten aanzien van
de handelsbetrekkingen met Rusland in 2013, het Ruslandjaar, Peter de Grote, vult u
maar in. Ook de Hermitage heeft daar vertrouwen in.

Het tweede wat ik wil zeggen over de verantwoordelijkheid is dat we soms samen
een probleem op moeten lossen. Mevrouw Ruigrok zei het ook al. We hebben dat ook
gedaan met het Filmmuseum. Dat gaat op 4 april open. Het is een rijksinstituut waaraan
de gemeente Amsterdam 2,25 miljoen euro heeft bijgedragen om het laatste gat te
dichten, samen met het bedrijfsleven. Er staat nu een geweldig Filmmuseum. U gaat er
straks hopelijk allemaal graag heen. De hele stad profiteert ervan, vooral Amsterdam-
Noord. Ik vind dat we met deze oplossing een mooie Amsterdamse traditie volgen om
gezamenlijk een probleem op te lossen. Ik vind ook — dit is nog niet aan de orde geweest,
maar ik heb het ook de vorige keer gezegd — dat de Hermitage geen subsidie aanvraagt.
De Hermitage is gastheer en lost een probleem van de stad op. Dat is goed partnerschap.
Dat is commitment aan wat er in deze stad gebeurt. Niet alleen commitment aan de eigen
instelling, maar ook aan wat er verder in deze stad gebeurt. Ik vind het dus eerder een
investering dan een subsidie.

(De VOORZITTER: Er is nog een interruptie van de heer Van Lammeren.
Ik wil er op wijzen dat we nog anderhalf uur hebben voor de resterende
punten. Ik weet dat dit voor sommige partijen een tamelijk aangepaste
nieuwe voordracht is. Toch is er in de commissievergadering uitgebreid
over gesproken. Houd het kort alstublieft.)

54
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
(De heer VAN LAMMEREN: Zoals altijd. Mijn hoofdvraag is niet
beantwoord. Waarom hebt u niet meteen voor het laagste bedrag
gekozen en stelde u 600.000 euro voor? Waar de 150.000 euro ook
vandaan komt, het is een flink bedrag.)

Ik ben pas aan het begin van mijn betoog. Ik kom nog op een aantal vragen van u.
Waarom heb ik niet meteen hiervoor gekozen? De Hermitage kijkt natuurlijk naar zijn
eigen ondernemersrisico. Dat wil men graag klein houden. Wij willen de kosten laag
houden, de Hermitage wil het ondernemersrisico klein houden. Als er op voorhand
kaartjes verkocht worden en de Hermitage 300.000 euro krijgt als een soort
voorfinanciering in de vorm van verkochte kaartjes, dan is men daarmee geholpen. Dit
speelde allemaal in december. Waarom hebben we toen niet voor een lager bedrag
gekozen? Ik dacht dat dit een oplossing was die in uw gemeenteraad op een meerderheid
kon rekenen. Dat dacht ik na afgelopen donderdag niet meer. Zo eenvoudig is het. Ik wil
dat we hier uitkomen en dus zoek ik naar een oplossing die ik u voor kan leggen en die
draagvlak heeft. In de commissie is er gesproken over de hoogte van het bedrag. Er is
gesproken over de precedentwerking. Er is ook gesproken over een lening, een
garantstelling en dat soort zaken. Daar kom ik straks nog op terug. Ik probeer recht te
doen aan de discussie in de commissie, maar ik probeer ook Van Gogh zichtbaar te
houden op een manier waarin de Hermitage zich kan vinden. Als de Hermitage ‘nee! zegt,
dan hebben we niets. Dan heb ik drie maanden gedebatteerd en u drie weken en hebben
we niets. Dat wil ik niet. Voor de Hermitage is dit de ondergrens.

U hebt gelijk als u zegt dat er in de voordracht iets is veranderd ten aanzien van
de termijnen. Dat komt omdat oorspronkelijk Van Gogh van 29 september 2012 tot
3 februari 2013 zichtbaar zou zijn. We hebben gevraagd om die periode met drie
maanden te verlengen omdat dan het Van Gogh weer opengaat. Deze bijdrage is echt
bedoeld voor de verlenging met drie maanden. Het gaat om de laatste drie maanden. Dat
staat er niet expliciet. Er staat: een bijdrage ten behoeve van. Dat is een kwestie van
close reading. Ik zal het u straks nog eens uitleggen, want volgens mij is dat niet de
essentie.

Punt 4 is de garantstelling. Daar hebt u een goed punt. Dat is echter niet
veranderd. Dat stond er ook de vorige keer in. Wij vragen niet aan de Hermitage om Van
Gogh zichtbaar te houden in de stad. Wij vragen het aan beide musea, want de collectie
is van het Van Gogh. Als de Hermitage zegt: sorry, we hebben een andere
tentoonstelling, u kunt er niet meer in als de verbouwing uitloopt — de heer Rüger betwijfelt
dat gelukkig — na 1 mei heeft de Hermitage een andere tentoonstelling, dan moet het Van
Gogh een andere oplossing vinden. Waarschijnlijk is dat in het eigen gebouw. Dat is voor
99% zeker. Voor de laatste 1% moet u denken aan: toch iets langer in de Hermitage of de
Philipsvleugel van het Rijksmuseum. Die is dan weer leeg. Tot begin april is deze in
gebruik. Op die manier moet u zich voorstellen dat het Van Gogh probeert om zijn
collectie in de stad zichtbaar te houden. Het Paleis op de Dam is ook genoemd. Tot zover
de garantstelling.

Een aantal moties gaat over het terugverdienen van het geld. De SP wil 22.500
kaartjes kopen. Dat is heel sympathiek, maar dat wil de Hermitage niet. Men wil een
bedrag voor de kosten en het matchingsbedrag ziet men met vertrouwen tegemoet. Men
wil de 22.500 kaartjes aan anderen verkopen en niet op voorhand.

De rekensom van de heer Evans-Knaup gaat over het break-evenpoint. Onder III
van uw amendement schrijft u dat de gemeente Amsterdam een bedrag van € 1,50
ontvangt per verkocht toegangsbewijs vanaf het moment dat er 650.000
toegangsbewijzen zijn verkocht. Als dit voor drie maanden geldt, dan betekent dit dat er

55
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen
meer dan 200.000 mensen per maand moeten komen. Dat is meer dan 7000 mensen per
dag. Er kunnen er 1600 tegelijkertijd in. Dit zijn enorme aantallen. Het gaat hier om de
verlenging. Wij dragen bij aan de verlenging.
(De heer EVANS-KNAUP: Het amendement heeft betrekking op de hele
periode van 7 maanden. Als er meer dan 650.000 betalende mensen in 7
maanden komen, dan verdienen wij mede. Dat is het idee. Het is
gebaseerd op de voordracht.)

Ik snap het idee, maar onze bijdrage is voor de verlenging met drie maanden.

(De heer EVANS-KNAUP: In uw voordracht lees ik: ‘Incidenteel
beschikbaar stellen van 150.000 euro aan de Hermitage ten behoeve van
het tentoonstellen van de collectie van het Van Gogh Museum in de
periode 1 oktober 2012 tot 1 mei 2013.’ Dat zijn zeven maanden.)

Ja, waarbij wij de vorige keer hebben gezegd dat het ons vooral gaat om het gat
dat er leek te ontstaan tussen 3 februari en 1 mei. Onze bijdrage is voor die drie
maanden, maar de collectie zal zeven maanden zichtbaar zijn. We hebben het veranderd
omdat we dachten dat het de vorige keer onduidelijk voor u was. Het is namelijk allebei
waar. Wat er de vorige keer stond, was waar en dit is ook waar. Het gaat om zeven
maanden, wij dragen bij aan de laatste drie maanden. Uw amendement leidt tot allerlei
interessante rekensommen. Ik ontraad het op principiële gronden. Wij vragen de
Hermitage om een ondernemersrisico te nemen. Ik weet niet wie het zei, ik meen
mevrouw Van der Heijden, maar op het moment dat iemand risico neemt, rekent hij ook
op een deel van de winst omdat hij een gecalculeerd risico neemt.

(De heer EVANS-KNAUP: Wij nemen ook risico. Er is een variabel
bedrag dat oploopt tot 450.000 euro. Ik denk dat het volkomen logisch is
om te zeggen dat, op het moment dat de Hermitage meer dan
650.000 bezoekers trekt en de kosten terugverdiend zijn, men een klein
stukje terugbetaalt)

Wij nemen geen risico. Wij betalen de kosten omdat de Hermitage op ons verzoek
gastheer wil zijn voor de collectie van het Van Gogh die wij zo graag in onze stad willen
houden en niet in het Mauritshuis of in het Kröller-Müller Museum. Daarom betalen wij
mee aan de kosten. De Hermitage draagt het risico. Wij dragen geen risico. Dit is het
bedrag, niet meer en niet minder. De Hermitage loopt nog een extra risico omdat wij
300.000 euro, een groot deel van het bedrag, onder voorwaarden van matching betalen.
Het bedrijfsleven dat daaraan meebetaalt, draagt ook geen risico.

(De heer PATERNOTTE: Ik hoor de wethouder nu zeggen dat de
Hermitage op ons verzoek gastheer is van de collectie van het Van Gogh.
Kunt u dat toelichten?)

In de laatste drie maanden. Op 24 juni was er een persconferentie van het Van
Gogh Museum en de Hermitage. Zij hebben toen gezegd dat het Van Gogh Museum
verbouwd zou worden. De oplossing was om de collectie zichtbaar te houden in de
Hermitage. ledereen was blij. Eind november bleek dat dit niet voor de gehele periode
gold. Op ons verzoek, op verzoek van de gemeente, heeft de Hermitage onderzocht of
deze periode verlengd kon worden. Men is afgereisd naar Sint Petersburg en heeft
bekeken of dat kon. De hele handel is verschoven, dat hebt u zelf van de directeur,
mevrouw Broers, gehoord. De conclusie was: het kan wel, maar dat kost geld. Wie gaat
dat betalen, want wij nemen al een ondernemersrisico door überhaupt onze culturele
onderneming te runnen? Wij hebben onze vaste lasten, wij hebben onze vaste baten. Dit
komt erbij. Stad Amsterdam, wilt u dat dit probleem wordt opgelost? Wij doen het graag,

56
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
maar dat kost geld. Dat is het verhaal. Wij lopen daarmee geen risico. Sterker nog: wij
kopen iets af, namelijk het risico dat Van Gogh niet zichtbaar is.
(De heer PATERNOTTE: Ik vind dat het een ingewikkeld verhaal wordt. Ik
stel nu vast dat de gemeente de Hermitage heeft gevraagd om de
collectie daar tentoon te stellen. Mevrouw Broers heeft ons uitgelegd dat
ze heel veel investeringen heeft gedaan om dat allemaal mogelijk te
maken. Desondanks wisten wij pas drie weken geleden in deze
gemeenteraad dat het probleem überhaupt bestond. Ik wil even terug
naar het amendement. Het komt er eenvoudigweg op neer dat wij het
risico met de Hermitage delen door het museum geld te geven. Als het
winst maakt, dan wordt een deel van het geld weer terugbetaald aan de
gemeente. Steunt u dat principe? Als u het steunt, kunt u dan uitleggen bij
welk bedrag het break-evenpoint ligt waarbij dat mogelijk wordt? Dat
probeert het amendement van de heer Evans-Knaup mogelijk te maken.
Als de Hermitage winst maakt, dan vloeit het geld weer terug naar de
gemeente die het geld gegeven heeft.)

Mijn antwoord zal voor u ontluisterend zijn, maar ook heel voorspelbaar. Ik deel
dat principe niet. Wij dragen geen risico. Wij kopen een risico af. Wij betalen een bedrag,
de Hermitage draagt het risico en dus deelt het ook in de winst. Mevrouw Van der Heijden
zei het heel snel. Zij is geen accountant, maar zij heeft wel verstand van geld. Zij zei dat
dit voorstel niet alleen bestaat uit nieten. We kunnen niet alleen afromen als het goed
gaat, want dan moeten we ook bijdragen als het fout gaat. Dat is de essentie van
ondernemerschap.

(De VOORZITTER: Nog een laatste interruptie van de heer Paternotte. Ik
heb overigens niet het gevoel dat u elkaar erg nadert.)

(De heer PATERNOTTE: Het voorstel dat wij doen is exact gebaseerd op
het principe dat de wethouder beschrijft en waarvan zij zegt dat zij er
voorstander van is. Namelijk dat wij het geld geven, dat de Hermitage er
geen enkel risico mee loopt omdat men het zeker krijgt. Op het moment
dat de Hermitage winst maakt, als er meer bezoekers komen dan
verwacht, dan wordt het geld langzaam terugbetaald aan de gemeente.
Dat is precies volgens het principe dat u noemt. De Hermitage loopt het
risico, wij zijn het geld kwijt, maar we krijgen het terug als de Hermitage
geen risico meer loopt.)

De Hermitage kan ook minder kaartjes verkopen. Hebt u daar wel eens aan
gedacht? Zegt u dan ook: u krijgt 1 miljoen euro?

(De heer PATERNOTTE: Ik verstond de laatste woorden van de
wethouder niet.)

Ik kan het mij bijna niet voorstellen, maar stelt u zich voor dat er minder kaartjes
worden verkocht dan men verwacht. Stelt u dan ook voor om een hogere bijdrage te
geven?

(De heer PATERNOTTE: Volgens mij vraagt de Hermitage dat helemaal
niet. Die vraag hoeft in elk geval geen onderdeel van dit debat te zijn. Hier
moet het geld dat wij geven aan de orde zijn. Ons standpunt is: als de
Hermitage winst maakt, waarom kan het geld dan niet voor een deel
terugvloeien in de kas van de gemeente? Het is tenslotte een initiatief van
een private onderneming.)

U brengt ook iets ter sprake waar de Hermitage helemaal niet om vraagt. Men
vraagt helemaal niet om een lening.

57
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
(De heer EVANS-KNAUP: Nu worden de verschillende vormen van
financiering door elkaar gehaald. Dit is geen lening, dit is een voorschot
dat alleen bij succes wordt terugbetaald. Het is geen lening en ook geen
subsidie. Het zit ertussenin.)

De essentie van wat u zei, zat in het kleine tussenzinnetje: als het een succes
wordt. Het kenmerk van een ondernemersrisico is dat het een succes zou kunnen
worden, maar dat het ook geen succes zou kunnen worden. Dat is ondernemersrisico.
Dat neemt de Hermitage. Wij dragen bij in de kosten en lopen geen enkel risico. Het is
een keuze. Ik vind het zelf een heel goede keuze. De gemeente is namelijk geen
ondernemer, ook geen culturele ondernemer. Wij bekijken wat goed is voor deze stad. Wij
vinden het allemaal goed als Van Gogh hier hangt. Wij onderhandelen daarover met
ondernemers. Zij nemen het risico. Wij dragen een deel van de kosten, net als het
bedrijfsleven. Dat is het. Eigenlijk is dit een heel eenvoudig voorstel.

(De VOORZITTER: Hebt u ook de motie gepreadviseerd?)

Motie nr. 83 over het onderzoek. Ik vind dit strijdig met de afspraak die we met de
Hermitage maken. Die neemt het risico en legt verantwoording af aan zijn particuliere
bestuur, aan vrienden, sponsoren, enzovoort. Wij dragen bij aan de kosten. Op die manier
hebben wij een gastheer voor de waardevolle collectie van het Van Gogh in Amsterdam.

(De heer EVANS-KNAUP: De wethouder zegt nu dat, als deze subsidie
niet effectief blijkt te zijn, dit voor het college niet uitmaakt.)

Dat zeg ik niet. Deze investering op voorhand is effectief. We hebben inmiddels
veertig jaar het Van Gogh in deze stad. Er komen gemiddeld 1 miljoen bezoekers per jaar.
Dit soort instellingen krijgt de stad dankzij het Rijk en particuliere instellingen. Ik vind het
op voorhand de investering waard, in het partnerschap, in het commitment, voor het
aantrekken van toeristen. De Hermitage heeft zijn eigen manier van rekenen. Al het geld
dat men verdient, wordt vervolgens weer in kunst en cultuur voor deze stad geïnvesteerd.
Daar ben ik heel blij om. Ik vind niet dat daarvoor een extra evaluatie nodig is.

(De heer VAN LAMMEREN: Ik wil nog terugkomen op de garantstelling.
Dat was mijn tweede vraag. De garantstelling is verlengd. Daarover is
duidelijkheid. Hulde. Ik heb het voorstel daarvoor niet mogen ontvangen,
maar daar zal ik buiten deze vergadering om nog over reclameren. Ik heb
de volgende vraag. Stel dat de verbouwing extreem uitloopt. Ik kan het mij
bijna niet voorstellen in deze stad, maar stel dat het toch zou gebeuren,
kunt u garanderen dat er in dat geval geen extra kosten voor de
gemeente uit voortvloeien? Als u dat niet kunt garanderen, wat is dan het
maximale bedrag dat u wilt bijdragen?)

U bedoelt dat de verbouwing tot 2014 uitloopt? ledereen wil graag Van Goghs aan
de muur hebben. Ik heb onwaarschijnlijk veel mailtjes gehad. Heel veel mensen vinden
het fantastisch. Voor het Van Gogh is het de kunst om geld te verdienen terwijl het
gebouw gesloten is. Dat valt niet mee. ledereen zegt: u bent van harte welkom met uw
collectie, maar het verdienmodel van het Van Gogh stort daarmee in. Stel dat het Van
Gogh niet in 2013 opengaat. Ik kan het mij bijna niet voorstellen, maar ik ga ervan uit dat
het Van Gogh de waarde van de collectie weet te kapitaliseren. Ik ga ervan uit dat het Van
Gogh Museum zich heel goed realiseert dat het niet eenvoudig is om van de gemeente
Amsterdam een bijdrage in de investeringen of in de risico's of kosten te krijgen.

(De heer VAN LAMMEREN: Fijn dat u het voor het Van Gogh invult. Ik
vroeg echter wat u ervan vindt. Kunt u garanderen dat het ons geen extra
geld zal kosten? Dat wil ik weten.)

58
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

Ik stel voor dat we daar op 2 mei 2013 over praten. De directeur van het Van
Gogh zegt dat zijn museum op 1 mei weer opengaat en dat hij dat bijna zeker weet,
behoudens wanneer er een ramp gebeurt. Dat laatste weten we niet. Op 2 mei praten we
erover. Dan zijn er nog zeven maanden voordat het 1 januari 2014 is. Dat is langer dan de
periode die we nu hebben.

De VOORZITTER: We zouden een tweede termijn aan dit onderwerp kunnen
wijden. Ik stel voor om dat niet te doen als we deze vergadering tot een middagzitting
willen beperken. Ik zie overal knikkende mensen, behalve de heer Ivens.

(De heer IENS: Ik stel voor om netjes een tweede termijn te houden. Bij
het vorige punt zei u dat het een stuk ter kennisname was en dat daarom
met een termijn kon worden volstaan. Ik ben nu heel spaarzaam met
interrupties geweest omdat ik ervan uitging dat we netjes een tweede
termijn houden. Die kan wat mij betreft kort zijn.)

Dan ga ik bij iedereen even langs.

De VOORZITTER geeft het woord aan de heer Ivens.

De heer IVENS: We zijn in elk geval een paar stappen verder. We weten dat
Halbe de Sloper het Van Gogh ook laat barsten. We weten dat u drie maanden overleg
hebt gehad en ons slechts drie weken de tijd geeft om hierover na te denken. De
uitdaging die nu voor ons ligt, is om er de beste deal van te maken. Die beste deal ligt nu
nog niet voor. We kunnen er een lening van maken zoals een aantal partijen voorstelt. Ik
denk dat dat al een betere deal is. U zegt ook dat de Hermitage het niet ziet zitten om
22.500 kaartjes te verkopen. Dat verbaast mij zeer, want ik krijgt de Hermitage niet te
pakken. U blijkbaar wel nadat gisteravond dit voorstel gedaan is. Ik ben heel benieuwd
hoe u erbij komt dat de Hermitage niet akkoord gaat met kaartjes voor de
stadspashouders. Ik moet eerlijk zeggen dat ik niet kan bewijzen dat men dat niet wil. Ik
heb gehoord dat de Partij van de Arbeid het jammer vindt dat er geen kaartjes voor
stadspashouders komen. Ik hoor u ook zeggen dat u dat wel mooi zou vinden. Ik trek
daarom het amendement in en maak er een motie van om alsnog te bezien of het
mogelijk is dat een aantal mensen dat nooit in een museum komt er toch naartoe kan. Ik
trek amendement nr. 90 in en dien een motie in. Daar zijn we denk ik allemaal voor.

Het amendement-lvens (Gemeenteblad afd. 1, nr. 90), ingetrokken zijnde, maakt
geen onderwerp van behandeling meer uit.

De VOORZITTER deelt mee dat de volgende motie is ingekomen:

38° Motie van het raadslid Ivens inzake bijdrage aan de Hermitage
Amsterdam (Gemeenteblad afd. 1, nr. 84).

Besluit:

Het college te verzoeken om in overleg met de Hermitage ernaar te streven de
financiële bijdrage niet te doen als gift, maar door het aankopen van toegangskaartjes
voor de Hermitage.

De motie maakt deel uit van de beraadslaging.

59
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER geeft het woord aan wethouder Gehrels.

Wethouder GEHRELS: Ik heb goed nieuws en slecht nieuws voor de heer Ivens.
Het slechte nieuws is dat dit idee in december ook al is bedacht en toen is verworpen. Het
goede nieuws is dat u hierover in mei of juni, tijdens de discussie over het jaar 2013, op
terug kunt en zult komen. We praten dan in breder verband over dit onderwerp.

(De heer MENS: Volgens mij is dat geen reactie op de motie. Nu hebben
we de kans. Nu geven we 450.000 euro. Nu is het moment om dit te
bespreken. De motie stelt voor om niet datgene te doen wat de Partij van
de Arbeid jammer vindt, maar om te bekijken of we nog wel iets positiefs
voor deze mensen kunnen betekenen. Ik wil daarom graag een reactie op
de inhoud van de motie.)

Ik ontraad de motie omdat anders de deal niet tot stand komt. Dan zegt de
Hermitage ‘nee’. Dat weet ik, want we hebben dat in december besproken. U kunt er
uitgebreid op in willen gaan, maar de Hermitage wil dit niet. Het wil de kaartjes aan
andere mensen verkopen.

(De heer IVENS: Ik vind deze gang van zaken een beetje jammer. De
deal is zo meteen tot stand gekomen. Als we hebben gestemd, dan is er
450.000 euro gegeven. Dan resteert nog slechts de opdracht aan u om te
bekijken of u verder met de Hermitage tot overeenstemming kunt komen.
De Hermitage schreef zelf dat men dit een uitstekende kans vond, een
mooie gelegenheid. Het is een oproep aan u om niet heel lang te
wachten, maar om te bekijken of het mogelijk is om een deel van deze
kaarten op te kopen voor stadspashouders. Dat is het enige wat de motie
beoogt. De deal wordt er niet door ondermijnd.)

Mijnheer Ivens, misschien is het voor u heel moeilijk voor te stellen, maar de
Hermitage ziet het gemeentebestuur als één partij waarmee men zaken doet. Als
wethouder ben ik verantwoordelijk voor het voorleggen van voorstellen. De Hermitage
onderhandelt met ons. Als de gemeenteraad A zegt, dan doet men niet A. Men maakt een
eigenstandige afweging. Dat heeft men in december al gedaan en die is anders dan die
van u. Ik begrijp dat het voor u een grote teleurstelling is, maar ik denk dat u er mee zult
leren leven.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Ik wil een stemverklaring afleggen en een
punt van orde aankaarten. Omdat ik onvoldoende inzicht heb gekregen in de inkomsten
van de musea kan ik niet goed een oordeel vellen. Ik wil graag achteraf inzicht. Of ik met
de voordracht instem, hangt af van de vraag of de motie wordt aangenomen. Ik wil graag
dat de motie voor de voordracht in stemming wordt gebracht.

De VOORZITTER: U doet inderdaad een ordevoorstel, om de volgorde van de
stemming aan te passen. Dat houdt in dat we eerst stemmen over de amendementen,
dan over de motie en dan over de voordracht. Dat kan conform ons reglement als het
verzoek van mevrouw Shahsavari-Jansen voldoende steun krijgt. Zijn er tegenstanders
van het ordevoorstel van mevrouw Shahsavari-Jansen? Ik zie dat niemand zich ertegen
uitspreekt. Dat betekent dat we stemmen in de volgorde die mevrouw Shahsavari-Jansen
vraagt.

60
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De discussie wordt gesloten.

De VOORZITTER geeft het woord aan mevrouw Moorman voor een
stemverklaring.

Mevrouw MOORMAN (stemverklaring): Ik wil mij graag van stemming onthouden
in verband met een integriteitskwestie.

De VOORZITTER geeft het woord aan de heer Van Lammeren voor een
stemverklaring.

De heer VAN LAMMEREN (stemverklaring): Wij zullen het amendement steunen.
Wij zullen de voordracht ook steunen, maar wel onder protest omdat het twee voor twaalf
is en wij de volgende keer echt eerder geïnformeerd willen worden in dit soort heel
belangrijke kwesties.

Aan de orde is de stemming over het amendement-Evans-Knaup, Paternotte,
Shahsavari-Jansen en Van Lammeren (Gemeenteblad afd. 1, nr. 82).

Het amendement-Evans-Knaup, Paternotte, Shahsavari-Jansen en Van
Lammeren (Gemeenteblad afd. 1, nr. 82) wordt bij zitten en opstaan verworpen.

De VOORZITTER constateert dat het amendement-Evans-Knaup, Paternotte,
Shahsavari-Jansen en Van Lammeren (Gemeenteblad afd. 1, nr. 82) is verworpen met de
stemmen van D66, de SP, Red Amsterdam, het CDA en de Partij voor de Dieren voor.

Aan de orde is de stemming over de motie-Evans-Knaup, Paternotte, Shahsavari-
Jansen en Van Lammeren (Gemeenteblad afd. 1, nr. 83).

De motie-Evans-Knaup, Paternotte, Shahsavari-Jansen en Van Lammeren
(Gemeenteblad afd. 1, nr. 83) wordt bij zitten en opstaan verworpen.

De VOORZITTER constateert dat de motie-Evans-Knaup, Paternotte, Shahsavari-
Jansen en Van Lammeren (Gemeenteblad afd. 1, nr. 83) is verworpen met de stemmen
van D66, de SP, Red Amsterdam, het CDA en de Partij voor de Dieren voor.

Aan de orde is de stemming over de motie-lvens (Gemeenteblad afd. 1, nr. 84).

De motie-lvens (Gemeenteblad afd. 1, nr. 84) wordt bij zitten en opstaan
verworpen.

De VOORZITTER constateert dat de motie-lvens (Gemeenteblad afd. 1, nr. 84) is
verworpen met de stemmen van de SP, Red Amsterdam, het CDA en de Partij voor de
Dieren voor.

Aan de orde is de stemming over de voordracht (nr. 61).

De voordracht (nr. 61) wordt bij zitten en opstaan aangenomen.

61
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER constateert dat de voordracht (nr. 61) is aangenomen met de
stemmen van de PvdA, Groenlinks, de VVD en de Partij voor de Dieren voor.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 61 van afd. 1 van het Gemeenteblad.

13

Voordracht van het college van burgemeester en wethouders van 17 januari 2012
tot instemmen met de financiering van de lokale media vanaf 2013 en kennisnemen van
de besluiten van het college ten aanzien van de dekking van de subsidies en de
vervolgopdracht aan de onafhankelijke adviseur (Gemeenteblad afd. 1, nr. 67)

Bij dit agendapunt worden de ingekomen stukken nrs. 10 en 29 betrokken.

De VOORZITTER geeft het woord aan de heer Evans-Knaup.

De heer EVANS-KNAUP: Ik heb hierbij een persoonlijke opmerking. Via mijn
andere werk heb ik mogelijk baat bij de uitkomst van dit agendapunt. Ik trek mij daarom bij
de behandeling ervan terug.

De VOORZITTER: Ik lees de beschikbare spreektijden voor. De PvdA heeft 22
minuten, de VVD 13 minuten, Groenlinks 11 minuten en 30 seconden, D66 8 minuten, de
SP bijna 4 minuten, het CDA bijna 5 minuten, Red Amsterdam 7 minuten en 38 seconden,
de Partij voor de Dieren min 10 seconden en Trots 13 minuten. Het college heeft 5
minuten spreektijd over.

De VOORZITTER geeft het woord aan mevrouw Moorman.

Mevrouw MOORMAN: Vandaag is een historisch moment in de geschiedenis van
de lokale media. Zoiets zeggen is natuurlijk altijd gevaarlijk. De geschiedschrijving moet
nog uitwijzen of dit moment inderdaad historisch is, maar wij denken van wel. Vandaag
spreken wij namelijk uit dat we de lokale media van fundamenteel en essentieel belang
vinden voor de stad en dat wij ze in de toekomst voor alle Amsterdammers willen
garanderen. De Partij van de Arbeid heeft altijd betoogd dat lokale media een grote
toegevoegde waarde voor de stad hebben. Onze lokale nieuwszender verbindt, verrijkt en
verrast zoals de heer Van der Steenhoven het zo treffend zei. Onze nieuwszender biedt
de Amsterdammers een gemeenschappelijk venster op de stad waardoor mensen op de
hoogte blijven, worden betrokken bij het reilen en zeilen van de lokale politiek en de ander
leren kennen en leren begrijpen. In een tijd waarin sociale cohesie en maatschappelijke
participatie onder druk staan, vindt de Partij van de Arbeid dit van onmisbare waarde.

Wij hebben in de afgelopen twintig jaar vaak en lang gesproken over AT5 en in de
afgelopen twee jaar extra intensief. Wij hebben steeds gesproken over wat wij willen
bereiken. Ook al waren onze doelen vaak hetzelfde, toch hadden wij andere wegen. De
Partij van de Arbeid had altijd drie nadrukkelijke wensen. Continuïteit en stabiliteit zodat
de onzekerheid over de toekomst de kwaliteit van onze lokale nieuwsvoorziening niet in
de weg staat. We hebben altijd benadrukt dat wij samenwerking ongelooflijk belangrijk
vinden om synergievoordelen te bereiken, zowel op het gebied van kwaliteit, maar zeker
ook in financieel opzicht. De rekening wordt immers neergelegd bij de gemeente en dus

62
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
bij de belastingbetaler en wij dachten dat het goedkoper zou kunnen. Wij vonden en
vinden nog steeds dat de onafhankelijkheid gegarandeerd moest zijn. Daarmee gaven wij
aan dat er principiële en wettelijke bezwaren zijn tegen het huidige governancemodel. Wij
zijn ongelooflijk blij dat de onafhankelijke adviseur is aangesteld om deze doelen te
bereiken. Wij denken dat dit een ongelooflijk goede zet is geweest. Het rapport van de
heer Van der Steenhoven, met daarbij de letter of intent van de ARPA-partijen — AVRO,
RTV Noord-Holland, Het Parool, AT5 en Salto — kwam voor ons als een cadeautje. Het
voldeed namelijk aan alle voorwaarden en alle wensen die wij hadden, continuïteit,
samenwerking en onafhankelijkheid. Wij zijn dan ook heel blij dat AT5 op deze manier
blijft behouden voor de stad. Dat is heel goed nieuws voor de Amsterdammer. Wij
begrijpen dat AT5 dit met gemengde gevoelens heeft ontvangen. Men gaat door, maar
tegelijkertijd moet men afscheid nemen van collega’s. Dat is altijd erg naar. Wij vinden het
dan ook van groot belang dat de gemeente haar verantwoordelijkheid neemt voor de
mensen van AT5 die hun baan verliezen en hen helpt om van werk naar werk te komen of
om hen op een andere manier te helpen. Die zorgplicht komt duidelijk naar voren in de
voordracht. Dat is heel erg goed.

Het mag duidelijk zijn dat de Partij van de Arbeid blij is met de voordracht. We
sluiten hiermee een deel van de geschiedenis af, maar tegelijkertijd openen we een nieuw
hoofdstuk met als titel: Het nieuwe AT5. In dat nieuwe hoofdstuk zal de raad een kleinere
rol spelen, maar niet voordat twee zaken goed geregeld zijn. Het eerste betreft uiteraard
de financiën. Ook al zullen we vanaf 2013 goedkoper uit zijn, de totale som is natuurlijk
nog steeds heel erg hoog. We spreken nu allemaal de politieke intentie uit dat wij ons
budgetrecht zullen gebruiken om dit plan te verwezenlijken. Hoe we dat precies doen,
moet onderwerp van een aparte beslissing zijn. Die beslissing moeten we bij de kadernota
nemen. Op die manier horen we dat hier te doen. Mijn vraag aan de wethouder is dan ook
of zij problemen ziet als wij het op die manier regelen en niet bij de jaarrekening zoals nu
nog in de voordracht als mogelijkheid wordt genoemd. Kan de wethouder bij de kadernota
met een uitgewerkt en duidelijk financieel voorstel komen?

Ik rond af. In de commissie hebben wij meermalen aandacht gevraagd voor het lot
van MTNL. Niet zozeer omdat wij MTNL een mooie organisatie vinden — wat wel het geval
is — maar vooral omdat wij denken dat er veel verloren gaat in de diversiteit van de
berichtgeving als MTNL verloren gaat. Het is mooi dat de beoogde nieuwe eigenaren van
AT5 die zorgen delen en dit ook hebben verwoord in de letter of intent waarbij men
uitspreekt dat gewaarborgd moet worden dat AT5 een afspiegeling is van de
Amsterdamse bevolking. Wij denken dat MTNL daaraan een goede bijdrage kan leveren.
Omdat wij dat willen onderstrepen, hebben we samen met de VVD, GroenLinks en D66
een motie waarmee we ervoor willen zorgen dat de onafhankelijke adviseur publieke
nieuwsvoorziening de opdracht krijgt om MTNL mee te nemen in het nieuwe ATS.

De VOORZITTER deelt mee dat de volgende motie is ingekomen:

39° Motie van de raadsleden Moorman, Ruigrok, Van Roemburg, Paternotte
en Van Drooge inzake MTNL als onderdeel van het nieuwe AT5 (Gemeenteblad afd. 1,
nr. 85).

Verzoekt het college:

- te onderschrijven dat een relevante Amsterdamse redactie van MTNL deel uit

moet maken van het nieuwe AT5;
63
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

- de onafhankelijke adviseur publieke nieuwsvoorziening te verzoeken op korte
termijn toekomstgerichte gesprekken te bewerkstelligen tussen MTNL en de
nieuwe eigenaren van AT5 die snel tot een intentieverklaring tot
samenwerking moeten leiden;

- de onafhankelijke adviseur publieke nieuwsvoorziening te verzoeken erop toe
te zien dat MTNL een zo optimaal mogelijke transitie naar AT5 kan maken;

- de onafhankelijke adviseur publieke nieuwsvoorziening te verzoeken in
overleg te treden met het Ministerie van OCW om te bezien of en welke
aanvullende maatregelen nodig zijn om een doorstart van MTNL als
onderdeel van het nieuwe AT5 te garanderen;

- de gemeenteraad te informeren over de uitkomst van bovenstaande
beslispunten voor de behandeling van de kadernota 2013.

De motie maakt deel uit van de beraadslaging.

De VOORZITTER geeft het woord aan mevrouw Van Roemburg.

Mevrouw VAN ROEMBURG: Na bijna twee jaar van discussie over de toekomst
van de lokale media nemen we vandaag een groot besluit. Na het stuklopen van de fusie
tussen RTV Noord-Holland en AT5 in de zomer van 2010 leek het alsof we mijlenver
verwijderd waren van enige verandering. AT5 zou gewoon AT5 blijven met ieder jaar een
verzoek om meer subsidie zonder dat er iets wezenlijks zou veranderen. Ik ben dan ook
tevreden dat mijn VVD-collega Ruigrok en ik er toen voor hebben gepleit om verder te
kijken dan onze neus lang is en om de lokale media aan te besteden. Hoewel later zou
blijken dat wij daar helemaal niet over gaan en dat de raad slechts mag beslissen over de
hoogte van het bedrag dat wij aan lokale media besteden, hebben we wel iets in
beweging gezet. Zie immers vandaag: een voorstel tot samenwerking tussen een
landelijke omroep, een provinciale omroep en een stedelijke krant. Deze partijen zullen de
komende jaren de lokale zender voor alle Amsterdammers gaan verzorgen, naar wij vurig
hopen in samenwerking met MTNL. Daarvoor hebben wij met verschillende partijen een
motie opgesteld die net door mijn college Moorman is ingediend. Dat is winst. Niet alleen
omdat we nu veel en veel minder kosten hebben dan wanneer we op de oude voet
zouden zijn doorgegaan, maar ook omdat het inhoudelijk een zeer interessante
samenwerking is. Groenlinks vindt het daarom redelijk om deze partijen de zekerheid te
bieden dat zij de komende jaren in Amsterdam kunnen investeren. Daarom zijn wij ook
tevreden met de wijzigingen die het college in de voordracht heeft aangebracht. Een
politieke garantie om gedurende tien jaar 2,8 miljoen euro per jaar beschikbaar te stellen.
Niet minder, niet meer.

De heer Van der Steenhoven heeft de afgelopen maanden een uitstekende en
welhaast onmogelijke klus geleverd waarvoor wij hem dan ook hartelijk willen danken. Wij
hebben er vertrouwen in dat hij de laatste loodjes van deze samenwerking ook goed zal
uitwerken, zoals de eerder genoemde samenwerking met MTNL, maar ook het sociaal
plan voor de medewerkers van AT5. Kortom: eind goed, al goed. Dat geldt in elk geval
voor de inhoud. In financieel opzicht zijn we erg benieuwd hoe we dit precies gaan
financieren. Het voorstel daarvoor zullen we bij de kadernota 2013 bespreken.
Groenlinks ziet met belangstelling en vertrouwen uit naar het voorstel van het college.

De VOORZITTER geeft het woord aan mevrouw Ruigrok.

64
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen

Mevrouw RUIGROK: Al lang geleden heb ik de omgang met AT5 een soap
genoemd. Ook vorige week was er weer een spannende cliffhanger. Even leek alles op
losse schroeven te staan, maar ik denk dat we nu toch bij de laatste aflevering aanbeland
zijn. De VVD had in die laatste aflevering liever de financiën goed geregeld om het netjes
te omschrijven. Immers, wij geven in elk geval een politieke garantie. Als ik terugkijk, dan
ben ik trots op het traject dat wij hebben doorlopen, de vasthoudendheid waarmee
GroenLinks en de VVD hebben gepleit voor het in beweging zetten van de lokale media.
Ik wilde graag iets kiezen, maar kreeg al heel snel van de heer Van der Steenhoven te
horen dat ik niet veel te kiezen had. Wij gaan echter altijd over de hoogte van het bedrag.
De boodschap was duidelijk: wie betaalt, bepaalt wel degelijk niet. Het budgetrecht blijft
echter altijd ons recht.

Er ontstaat een prachtige combinatie. Een mooi cluster van partijen die synergie,
expertise, enthousiasme en liefde voor de stad met zich meebrengen om samen lokaal
nieuws te gaan brengen. Ik ben erg benieuwd en ik kijk er heel erg naar uit. Ik concludeer
dat we meer voor minder geld krijgen. Het zal niemand verbazen dat ik daarmee heel blij
ben.

De VOORZITTER geeft het woord aan de heer Ivens.

De heer IVENS: De VVD noemt het een versnelling, maar het is natuurlijk een
versobering. Helaas. Er is hier niet zozeer sprake van een reddingsplan, dat wij zo graag
hadden gezien, maar van een overnameplan van AT5. Dat doet geen recht aan de
kwaliteit van deze zender en aan de 25.647 vrienden van AT5 die de zender hebben
gesteund. AT5 verwordt nu tot RTV-Het Parool, een mediaclustering die niet goed is voor
de stad. Dat noemen andere partijen iets te kiezen hebben. Nee, u kunt binnenkort kiezen
of u RTV-Het Parool leest, teletekst RTV-Het Parool kijkt of het nieuws van RTV-Het
Parool kijkt. Dat noemt u iets te kiezen hebben.

Wij hebben ons vorige week onder druk laten zetten. Er was zulk een groot
verschil tussen de letter of intenten de wethouder dat zij op een gegeven moment de
magische woorden sprak: u kunt voor het woord ‘intentie’ hetzelfde lezen als ‘garantie’.
Hoort u het goed? Intentie kunt u hetzelfde lezen als garantie. Dat is de wijziging die nu
aangebracht is. Deze soap is te gek voor woorden.

(Mevrouw VAN ROEMBURG: Ik wil ingaan op de opmerking van de heer
Ivens over het mediacluster. Is de heer Ivens zich bewust van het feit dat
er aparte redacties en aparte redactiestaturen komen en hoe duidt hij
dat?)

Dat weet u. Ik ben mij ervan bewust. Ik heb al eerder gezegd dat Berlusconi zijn
hand er niet voor om zou draaien. Hij deed dit op precies dezelfde manier. Het gaat erom
welke bevoegdheid bij wie berust. Waarom kiezen wij voor deze mediaclustering?
Waarom kiest u daarvoor? Ik kom daarmee bij mijn laatste punt. Precies wat de laatste
drie sprekers zeiden: een kleinere rol voor de overheid zei de Partij van de Arbeid.
Groenlinks zei dat wij er niet meer over gaan. De VVD zei: wie betaalt, bepaalt niet.
Laten we dat ook doen. Daartoe heb ik een amendement. Wij kiezen er niet voor om RTV-
Het Parool op te zetten. Wij bepalen de randvoorwaarden. Wij laten aan de heer Van der
Steenhoven over welke partijen hij kan vinden die aan de randvoorwaarden kunnen
voldoen. Doet iemand een beter bod, prima. Wij bepalen het echter nu eens niet. Zowel
de VVD als Groenlinks als de PvdA zegt dat wij een stapje terug moeten doen. Wij
kiezen daarom niet voor RTV-Het Parool. Wij stellen alleen randvoorwaarden op. Dan
hebben we toch iets geleerd van deze soap.

65
Jaar 2012 Gemeente Amsterdam

Afdeling 2 ‚ Gemeenteraad R

Vergaderdatum 15 februari 2012 Raadsnotulen
(Mevrouw VAN ROEMBURG: Ik ben erg benieuwd naar het amendement
van de heer Ivens. Ik vind het een beetje vreemd, want wij kiezen
inderdaad niet, dat doet Salto. Een instelling die door u en mij is
opgericht, juist om die keuze te maken. U bent daarom aan het verkeerde
adres. U moet ons niet aanspreken, u moet Salto aanspreken.)

Ik ben heel blij met deze interruptie, want dat staat in ons amendement. In ons
besluit staat dat wij de fusie met de ARPA-partijen schrappen en dat wij de beslissing
overlaten aan Salto en de heer Van der Steenhoven. Wij bepalen het nu eens niet.

De VOORZITTER deelt mee dat het volgende amendement is ingekomen:

40° Amendement van het raadslid Ivens inzake overname ATS5
(Gemeenteblad afd. 1, nr. 86).

Besluit:

-___om bij beslispunt 1e de zin: ‘De in de letter of intent vastgelegde overname
van AT5 per 1juli 2012 zorgt voor continuïteit van de nieuwszender’ te
verwijderen;

- om bij beslispunt 3 de tekst: ‘met als doel de overname van AT5 door de
AVRO, RTV N-H en Het Parool zoals omschreven in de letter of intent d.d.
28 november 2011 zo verstandig mogelijk geëffectueerd te krijgen’, te
verwijderen;

- om de tekst bij c onder beslispunt 3 te wijzigen in: ‘verder te spreken met
geïnteresseerde partijen en Salto over de totstandkoming van de nieuwe
productieovereenkomst’;

-__om beslispunt 3d te verwijderen;

- _om bij beslispunt 3g de tekst: ‘de in de letter of intent opgenomen voorwaarde
van’, te verwijderen;

- __en voor de punten e, fen g de nummering te herzien.

Het amendement maakt deel uit van de beraadslaging.

De VOORZITTER geeft het woord aan de heer Paternotte.

De heer PATERNOTTE: In de commissie hadden wij twee grote punten van
kritiek op de voordracht. Allereerst het feit dat de gemeente slechts een bijdrage zou
leveren aan het sociaal plan. Inmiddels staat er dat de gemeente volledig financieel
verantwoordelijk wordt voor het sociaal plan. Ons tweede punt van kritiek was dat wij
graag wilden dat de lokale media niet voor vijf jaar, maar voor tien jaar volledig op afstand
werden gezegd en dat de financiering gegarandeerd werd. Ook op dat punt is de
wethouder ons tegemoetgekomen. Er stond een intentie en er staat nu een garantie. Dat
zijn grote stappen die wij slechts kunnen waarderen door zo meteen voor de voordracht te
stemmen. Voor ons betekent dit dat dit het laatste AT5-debat wordt in de geschiedenis
van deze gemeenteraad en ook die van de volgende gemeenteraad. De situatie waarin
wij journalisten in een positie brengen waarbij ze bij ons voor hun eigen boterham moeten
lobbyen terwijl zij ons ondertussen controleren, moeten we echt zo snel mogelijk
beëindigen. Met de letter of intent die er nu is en het oplossen van de zogeheten weeffout
waarin Salto de leiding neemt in het organiseren van onze lokale media en de
inhoudelijke beoordeling ervan denk ik dat wij die stap kunnen zetten. Ik hoop dat we dat

66
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
vandaag doen en dat we ook afspreken dat dit het laatste AT5-debat is. Daarom heb ik
nog een vraag aan de wethouder. Kunt u ons beloven dat, zolang u wethouder Lokale
Media bent, u ons niet meer zult vragen om extra geld voor AT5?

De VOORZITTER: Ik wijs het college erop dat het nog zeer weinig spreektijd
heeft.

De VOORZITTER geeft het woord aan wethouder Gehrels.

Wethouder GEHRELS: Dan zal ik proberen om het heel kort te houden. Het is
gelukkig geen Amsterdamse traditie, maar omdat wij hier een aantal malen de Mediawet
hebben overtreden, komt er nu in Amsterdam een landelijke primeur tot stand. Een
samenwerking tussen een landelijke, regionale en lokale omroep met daarbij een krant.
De heer Booij van Salto zei vorige week daarover dat iedereen er met buitengewone
belangstelling naar kijkt. Terecht is de vasthoudendheid van de dames Ruigrok en Van
Roemburg geprezen. Ik vind ook dat de heer Van Drooge hier genoemd moet worden. Hij
kwam met het plan voor een overheidscommissaris. Wij zijn hem daarvoor allemaal
buitengewoon erkentelijk. Ik onderschrijf dan ook de complimenten die mevrouw Van
Roemburg daarvoor gaf. Ik wil later op een andere plek nog eens ingaan op de vraag of
het een soap is gebleken en of dit de laatste cliffhanger is of dat het uiteindelijk toch een
opera was. Ik heb in ieder geval het idee dat dit voor Amsterdam goed afloopt. Ik deel
echter ook mevrouw Moormans observatie dat het voor veel mensen die bij AT5 werken
een heel heftige tijd is geweest. Er zitten nu minder mensen op de tribune dan de eerste
keer. Dat zegt ook iets. Ik hoop dat we deze laatste AT5-discussie in de geschiedenis van
Amsterdam — alle volgende discussies zullen immers over Salto gaan zoals u mij net
voorhield — kunnen afronden op een manier die ook voor AT5 perspectief biedt.

(De heer PATERNOTTE: Ik denk dat u de heer Van Drooge terecht prees
voor zijn idee om een overheidscommissaris aan te trekken die dit dossier
op zou pakken. Ik sluit mij graag aan bij die complimenten. Denkt u dat dit
iets is wat voor herhaling vatbaar is en dat u ook bij andere dossiers een
overheidscommissaris de leiding kunt geven om problemen op te lossen?)

Ik was erg blij met de opmerking van de overheidscommissaris toen hij zei dat hij
van alle klussen die hij op dit moment deed deze verreweg de meest ingewikkelde vond.
De Mediawet is heel ingewikkeld. We hebben een zeer beperkt aantal ambtenaren bij de
afdeling Kunst en Cultuur werken. We kunnen daar geen deskundigen voor aantrekken.
De heer Van der Steenhoven heeft zelf aan de Mediawet meegeschreven. Het is niet
mogelijk om voor alle complexe zaken die hier op ons bord liggen een paar deskundigen
paraat te hebben. Ik ben heel erg blij dat we gebruik hebben kunnen maken van de
diensten van het Rijk en van de heer Van der Steenhoven. Doen we dit een volgende
keer weer? We zijn er al mee bezig. De heer Van der Vlist doet nu iets dergelijks voor de
muziekeducatie. Ook dat is heel ingewikkeld. Met de zeer beperkte formatie is dat een
klus die bij Kunst en Cultuur niet doenlijk is. Enerzijds is dat een gevolg van
bezuinigingen. Anderzijds is het een gevolg van de complexe vraagstukken waar een
internationale stad als Amsterdam voor staat. Doen we het vaker? Als het verstandig is
heel graag.

Ik vind motie nr. 85 van de leden Moorman, Ruigrok, Van Roemburg en
Paternotte heel sympathiek. Ik krijg echter te horen dat dit niet mag volgens de Mediawet.
Ik vind dat u zelf daaraan uw conclusies moet verbinden ten aanzien van aannemen of
niet aannemen en of u haar beschouwt als een advies aan de heer Van der Steenhoven.

67
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
Volgens de Mediawet mag u dit niet vinden. Het spijt me buitengewoon, want ik vind het
een heel sympathieke motie.
(Mevrouw MOORMAN: Is er misschien een beslispunt dat conflicteert met
de Mediawet?)

Gaat u er maar van uit dat er helemaal niets mag van de Mediawet. Volgens mij
mag u gerust deze motie aannemen. De heer Van der Steenhoven zal er dan wijs naar
handelen.

(Mevrouw VAN ROEMBURG: Als de wethouder zegt dat het niet mag van
de Mediawet, dan hecht ik eraan dat zij uitlegt waarom het niet mag. Dan
kunnen we de motie zo aanpassen dat ze wettelijk wel kan.)

Misschien wordt er nog enige tijd over de erfpacht gepraat, dan kunnen we dit
daarna afhandelen.

(De VOORZITTER: We stoppen om 18.00 uur met vergaderen dus heel
veel tijd hebben we niet meer.)

Ik ben wethouder en zou dus ook de Mediawet uit mijn hoofd moeten kennen. Ik
leg hier op tafel dat dit niet het geval is. Er snellen nu allerlei briefjes naar mij toe. Het is
een dynamische vergadering. Vooral de teksten achter het tweede en derde
gedachtestreepje mogen niet van de Mediawet.

(De VOORZITTER: En de motivering?)

U vraagt wel veel, want ik heb de betrokken teksten nog niet eens gelezen. Wij
mogen ons er niet mee bemoeien. Wij mogen ons niet bemoeien met de inhoud. Salto ziet
daarop toe. Misschien moeten we een verzoek aan Salto doen.

(De heer PATERNOTTE: Laten we vaststellen dat de heer Van der
Steenhoven ons erop heeft gewezen dat wij twintig jaar lang een illegale
subsidierelatie met AT5 in stand hebben gehouden, in strijd met de
Mediawet. Ik vraag mij af welke adviseurs van de wethouder nu zeggen
dat dit in strijd is met de Mediawet.)

In dit geval is dat het hoofd Kunst en Cultuur. Wij leren ook. Wij hebben twintig
jaar in strijd gehandeld met de Mediawet. We proberen dat nu niet te doen en dat is even
wennen.

(De VOORZITTER: Misschien is het goed als u iets zegt over
amendement nr. 86.)

Volgens mij heb ik tussen de regels door al gezegd wat ik vond van dit
amendement. Ik ontraad het.

(De VOORZITTER: Waarom ontraadt u het?)

Omdat dit volgens mij ook niet kan. Volgens mij wordt AT5 overgenomen door
partijen. AT5 heeft echter het contract. Dat kan niet ontbonden worden als Salto daar
geen zin in heeft. Salto heeft gezegd dat het daar geen zin in heeft. Daarom beschikt AT5
over het contract. Omdat AT5 instemt met de overname door Het Parool, RTV Noord-
Holland en de AVRO kan het wel. Dit kan echter niet.

(De heer IVENS: Voor mij is dit abracadabra. Ik haal alleen zaken uit het
voorstel. U zegt dat als wij iets uit uw voorstel schrappen, uw voorstel niet
kan. Dat betekent dat er onzin staat in uw eigen voorstel.)

U moet mij vergeven. Ik kan snel lezen, maar niet zo snel. Waar gaat het u om?
Dat ook andere partijen een kans krijgen?

(De heer IENS: Het gaat mij erom dat de gemeenteraad niet expliciet
kiest voor RTV Noord-Holland. Wij weten wat de inzet van de heer Van
der Steenhoven wordt. Het kan RTV Noord-Holland worden, maar in
principe geven wij de heer Van der Steenhoven en eigenlijk Salto de

68
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
ruimte om tegen dezelfde randvoorwaarden ook voor een ander te
kiezen.)

Dan wijs ik u echter op het debat dat wij een paar maanden geleden in de
commissie hebben gevoerd, waarbij ook de heer Van der Steenhoven aanwezig was.
Daarin is gezegd wat ik zojuist herhaalde. AT5 bezit het contract. Salto is daarover zeer
tevreden en ziet geen enkele reden om ervan af te zien. Er zijn nu drie partijen die AT5
willen overnemen. ledereen is daar tevreden over. Verder spreken met geïnteresseerde
partijen en met Salto over de totstandkoming van de nieuwe productieovereenkomst is
niet aan de orde. Daarom ontraad ik het amendement.

(De heer IVENS: Dan begrijpt u het amendement niet. Verder spreken
met geïnteresseerde partijen betekent dat het prima met die drie partijen
kan zijn, de overnamekandidaten. Ik wil alleen expliciet stellen dat de
gemeenteraad niet kiest voor deze partijen als de overnamepartijen. Wij
betalen, maar wij bepalen niet. Dat was de wijze les. Laten we die in de
oren knopen. Met dit amendement maken we dat heel zuiver.)

Ik pak even de voordracht erbij. Volgens mij wilt u dat andere partijen ook een
kans krijgen.

De VOORZITTER: We steken hier nu geen tijd meer in. Ik houd de behandeling
van dit agendapunt even aan.

De verdere behandeling van punt 13 wordt even aangehouden.

Aan de orde is de voortzetting van de behandeling van punt 10.

10

Voordracht van het college van burgemeester en wethouders van 6 december
2011 tot kennisnemen van de conclusies van het college van burgemeester en
wethouders ten aanzien van de wenselijkheid de openingstijden van winkels te verruimen
(Gemeenteblad afd. 1, nr. 62)

De VOORZITTER: Bij dit agendapunt is motie nr. 88 ingediend. Die motie is
ingetrokken en vervangen door een accentmotie.

De motie-Piek, De Goede, Capel en Van Lammeren (Gemeenteblad afd. 1, nr.
88), ingetrokken zijnde, maakt geen onderwerp van behandeling meer uit.

De VOORZITTER deelt mee dat de volgende motie is ingekomen:

41° Motie van de raadsleden Piek, De Goede, Capel en Van Lammeren
inzake openingstijden winkels (Gemeenteblad afd. 1, nr. 89).

Verzoekt het college om:

- na evaluatie van de pilot in Zuid en Zuidoost — indien succesvol (geen

aanwijsbare toename van verstoring van de openbare orde en veiligheid) — de
raad een voorstel te doen om de Verordening winkeltijden Amsterdam 2010
zodanig te wijzigen dat de winkeltijden verruimd worden naar 24 uur per dag

69
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
en de stadsdelen de mogelijkheid te geven de winkeltijden waar nodig
gebiedsgewijs aan te passen zodat maatwerk ontstaat;

-__ voor de zomer van 2012 een voorstel te doen voor de inrichting van de pilot

en een nulmeting.

De motie maakt deel uit van de beraadslaging.

Aan de orde is de stemming over de motie-Piek, De Goede, Capel en Van
Lammeren (Gemeenteblad afd. 1, nr. 89).

De motie-Piek, De Goede, Capel en Van Lammeren (Gemeenteblad afd. 1, nr.
89) wordt bij zitten en opstaan aangenomen.

De VOORZITTER constateert dat de motie-Piek, De Goede, Capel en Van
Lammeren (Gemeenteblad afd. 1, nr. 89) is aangenomen met de stemmen van de VVD,
Red Amsterdam, D66, GroenLinks en de Partij voor de Dieren voor.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 62 van afd. 1 van het Gemeenteblad.

Aan de orde is de voortzetting van de behandeling van punt 13.

13

Voordracht van het college van burgemeester en wethouders van 17 januari 2012
tot instemmen met de financiering van de lokale media vanaf 2013 en kennisnemen van
de besluiten van het college ten aanzien van de dekking van de subsidies en de
vervolgopdracht aan de onafhankelijke adviseur (Gemeenteblad afd. 1, nr. 67)

Bij dit agendapunt worden de ingekomen stukken nrs. 10 en 29 betrokken.

De VOORZITTER geeft het woord aan wethouder Gehrels.

Wethouder GEHRELS: Ik heb met de heer Ivens gesproken. Wij zijn het niet met
elkaar eens. Ik ontraad het amendement omdat ik het onverstandig vind om de voordracht
op deze manier te veranderen. Er is een letter of intent van vijf partijen die in de komende
tien jaar met elkaar verdergaan. Mocht het anders lopen dan wij nu denken, dan is het de
taak van de heer Van der Steenhoven om ons daarover te informeren en eventueel een
terugvalscenario op te stellen.

Mijn laatste opmerking is over de dekking waar mevrouw Moorman een vraag
over stelde. Ik stel voor om er bij de kadernota op terug te komen. Niet bij de jaarrekening,
maar bij de kadernota. Het college zal dan met een voorstel komen. Zo gaat het meestal,
zo ook hier.

De VOORZITTER: Ik stel voor om geen tweede termijn te houden. Mevrouw
Moorman wil toch een tweede termijn.

De VOORZITTER geeft het woord aan mevrouw Moorman.

70
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 R

aadsnotulen

Mevrouw MOORMAN: Ik zal het heel kort houden, maar wil nog even terugkomen
op de motie. Ik heb meerdere deskundigen hierover geraadpleegd die vertelden dat dit op
grond van de Mediawet kon. Al doende leren we. Ik wil voorstellen om de motie te
handhaven en aan de heer Van der Steenhoven de opdracht te geven om in de geest van
de motie te handelen, maar uiteraard binnen de wettelijke kaders van de Mediawet.

Ik ben blij dat de wethouder zegt dat we dit bij de kadernota gaan regelen. Dat is
precies de manier waarop we dat horen te doen. In de voordracht staan echter op een
paar plekken verwijzingen naar de jaarrekening. Om het helder en zuiver te houden willen
we dat graag verwijderen. Daarvoor hebben we een amendement dat we samen met de
VVD, GroenLinks en het CDA indienen.

De VOORZITTER deelt mee dat het volgende amendement is ingekomen:

42° Amendement van de raadsleden Moorman, Ruigrok, Van Roemburg en
Van Drooge inzake financiering lokale media (Gemeenteblad afd. 1, nr. 87).

Besluit:

- besluit 1b te vervangen door: ‘opdrachtverlening aan het college om bij de

kadernota 2013 dekkingsvoorstellen aan de raad voor te leggen’;

- _ beslispunt 2 op pagina 2 te schrappen;

- op pagina 4 de zin: ‘Voor een dekking van de eerste termijn kan een
bestemmingsreserve worden gevormd in de jaarrekening 2011’ te
verwijderen;

- de zin op pagina 4: ‘Aanvullende benodigde dekking zal worden betrokken bij
de kadernota 2013’, om te vormen in: ‘Voor de benodigde dekking zal het
college voorstellen doen bij de kadernota 20137;

- _op pagina 4 te verwijderen de zin: ‘De dekking van de tweede termijn (2017
t/m 2021) wordt ingevuld in de volgende bestuursperiode’.

Het amendement maakt deel uit van de beraadslaging.

De VOORZITTER geeft het woord aan wethouder Gehrels.

Wethouder GEHRELS: Ik ben positief over het amendement. Het maakt het
voorstel heel precies. Verder kan ik uitstekend leven met uw interpretatie van uw eigen
motie in relatie tot de Mediawet.

De verdere behandeling van punt 13 wordt even aangehouden.

16

Voordracht van het presidium van 6 februari 2012 tot kennisnemen van het
rapport van de Rekenkamer Amsterdam, getiteld: Sociale werkvoorziening in Amsterdam,
tot overnemen van de aanbevelingen uit genoemd rapport en tot verzoeken aan het
college om de aanbevelingen uit te voeren (Gemeenteblad afd. 1, nr. 63)

De VOORZITTER geeft het woord aan de heer Hoek.

71
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 R

aadsnotulen

De heer HOEK: Dank aan de Rekenkamer voor het rapport. Samengevat spreekt
het rapport uit dat het met de sociale werkvoorziening in onze stad heel behoorlijk gaat.
Daar is Groenlinks blij mee. In de commissie bleef er één punt liggen, namelijk over de
adviezen van de Rekenkamer hoe straks het proces van implementatie van de Wet
werken naar vermogen moet worden ingericht. De discussie handelde over de vraag of
we die adviezen heel precies zouden moeten opvolgen of dat we ze naar de geest ervan
zouden kunnen volgen. Ik pleitte ervoor om ze naar de geest te interpreteren. Ik heb er
behoefte aan om dat hier nog een keer te stipuleren. In de commissie zei menigeen dat er
misschien nog eens over nagedacht moest worden omdat het geen goed idee was.
Mevrouw Shahsavari-Jansen zei bijvoorbeeld dat ze het nog niet precies wist. Ik wil hier
zeggen dat voor GroenLinks de adviezen van de Rekenkamer naar de geest moeten
worden uitgevoerd zodat we een beetje flexibiliteit hebben bij het implementeren van de
Wet werken naar vermogen. Als andere partijen er anders over denken, dan hoor ik dat
graag. Zo niet, dan ga ik ervan uit dat het voor iedereen hier geldt die straks zal
instemmen met het rapport.

De VOORZITTER: Wij verkeren in de ongelukkige omstandigheid dat de
wethouder die hiervoor verantwoordelijk is er op dit moment niet is. Tenzij u sterk hecht
aan een bijdrage van de wethouder kunnen we zeggen dat we kennisgenomen hebben
van dit rapport van de Rekenkamer en de aanbevelingen. Wij verzoeken het college over
te gaan tot het uitvoeren van deze aanbevelingen. Gelukkig heeft de wethouder dat nog
meegekregen.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 63 van afd. 1 van het Gemeenteblad.

Aan de orde is de voortzetting van de behandeling van punt 13.

13

Voordracht van het college van burgemeester en wethouders van 17 januari 2012
tot instemmen met de financiering van de lokale media vanaf 2013 en kennisnemen van
de besluiten van het college ten aanzien van de dekking van de subsidies en de
vervolgopdracht aan de onafhankelijke adviseur (Gemeenteblad afd. 1, nr. 67)

Aan de orde is de stemming over het amendement-lvens (Gemeenteblad afd. 1,
nr. 86).

Het amendement-lvens (Gemeenteblad afd. 1, nr. 86) wordt bij zitten en opstaan
verworpen.

De VOORZITTER constateert dat het amendement-lvens (Gemeenteblad afd. 1,
nr. 86) is verworpen met de stemmen van de SP voor.

Aan de orde is de stemming over het amendement-Moorman, Ruigrok, Van
Roemburg en Van Drooge (Gemeenteblad afd. 1, nr. 87).

Het amendement-Moorman, Ruigrok, Van Roemburg en Van Drooge
(Gemeenteblad afd. 1, nr. 87) wordt bij zitten en opstaan aangenomen.

72
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER constateert dat het amendement-Moorman, Ruigrok, Van
Roemburg en Van Drooge (Gemeenteblad afd. 1, nr. 87) met algemene stemmen is
aangenomen.

Aan de orde is de stemming over de voordracht (nr. 67).

De voordracht (nr. 67) wordt bij zitten en opstaan aangenomen.

De VOORZITTER constateert dat de voordracht (nr. 67) is aangenomen met de
stemmen van de SP tegen.

Aan de orde is de stemming over de motie-Moorman, Ruigrok, Van Roemburg,
Paternotte en Van Drooge (Gemeenteblad afd. 1, nr. 85).

De VOORZITTER geeft het woord aan de heer Ivens voor een stemverklaring.

De heer IVENS (stemverklaring): Zoals u gemerkt hebt vindt de SP het niet netjes
dat wij bepalen hoe AT5 er precies uit zal gaan zien. U hebt er net voor gekozen dat wij
dat wel doen. Dit is een sympathiek voorstel en dus zullen wij er voor stemmen.

De motie-Moorman, Ruigrok, Van Roemburg, Paternotte en Van Drooge
(Gemeenteblad afd. 1, nr. 85) wordt bij zitten en opstaan aangenomen.

De VOORZITTER constateert dat de motie-Moorman, Ruigrok, Van Roemburg,
Paternotte en Van Drooge (Gemeenteblad afd. 1, nr. 85) met algemene stemmen is
aangenomen.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 67 van afd. 1 van het Gemeenteblad, met
inachtneming van de daarin als gevolg van aanneming van het amendement-Moorman,
Ruigrok, Van Roemburg en Van Drooge (Gemeenteblad afd. 1, nr. 87) aangebrachte
wijzigingen.

Voorzitter: burgemeester Van der Laan

18

Voordracht van het college van burgemeester en wethouders van 7 februari 2012
tot herbevestigen van de uitgangspunten van het Amsterdamse erfpachtstelsel
(Gemeenteblad afd. 1, nr. 74)

19

Voordracht van het college van burgemeester en wethouders van 7 februari 2012
tot opdracht geven tot onderzoek naar actualisatie van het erfpachtstelsel (Gemeenteblad
afd. 1, nr. 73)

73
Jaar 2012 Gemeente Amsterdam R

Afdeling 2 ‚ Gemeenteraad

Vergaderdatum 15 februari 2012 Raadsnotulen
(Wethouder VAN POELGEEST: Ik heb een punt van orde. Ik vind het niet
reëel om dit debat in 25 minuten af te handelen. We zouden om 18.00 uur
stoppen. Dit gaat niet over iets onbelangrijks. Willen we doorgaan met het
erfpachtstelsel of niet? Dat is een tamelijk principiële discussie. Ik weet
niet wat de raad hiermee wil, maar om 18.00 uur is de vergadering
voorbij.)

De VOORZITTER: De geachte wethouder werpt een punt van orde op waar de
raad zich over uit moet spreken. We hebben een strenge spreektijdregeling dus we
zouden het debat moeten kunnen voeren. De wethouder voert echter aan dat het
onderwerp misschien te gewichtig is om het in de korte tijd die rest te doen. Dat is aan de
raad. Naar aanleiding van uw opmerking moet ik het oordeel van de raad vragen.

De VOORZITTER geeft het woord aan mevrouw Moorman.

Mevrouw MOORMAN: Ik moet in elk geval weg omdat ik mijn kinderen op moet
halen. Ik kan mij voorstellen dat dit voor meer mensen geldt. Ik pleit er in ieder geval voor
om niet na 18.00 uur door te gaan.

(De VOORZITTER: Vindt u dat we door moeten gaan of dat we dit
onderwerp uit moeten stellen? Dat zou het gevolg zijn van de opmerking
van de heer Van Poelgeest.)

(Wethouder VAN POELGEEST: Er is geen enkel bezwaar tegen uitstel.)
(De VOORZITTER: Voor de Partij van de Arbeid is uitstel mogelijk.)

De VOORZITTER geeft het woord aan de heer Van der Ree.

De heer VAN DER REE: Voor ons is het tijdstip van 18.00 uur niet heilig. Dit is
een belangrijk onderwerp. Ook als we niet om 18.00 uur klaar zijn, gaan we gewoon door
en behandelen we dit punt nu.

(De VOORZITTER: We kunnen niet van 18.00 uur tot bijvoorbeeld
18.30 uur doorgaan. In dat geval zouden we om 19.30 uur terug moeten
komen.)

De VOORZITTER geeft het woord aan de heer Flos.

De heer FLOS: De VVD heeft haar spreektijd hiervoor bewaard. Wij hebben nog
ongeveer 10 minuten. Het college heeft zijn gehele spreektijd al verbruikt. Het college had
zich dus ook beter kunnen voorbereiden. Nu gaan we het college belonen voor het feit dat
het geen spreektijd meer heeft. Dit onderwerp tot een andere keer verdagen, lijkt mij geen
goed idee. Wij zijn er voorstander van om nu het debat te voeren, desnoods tot na
18.00 uur of om 19.30 uur.

De VOORZITTER geeft het woord aan mevrouw Van Doorninck.

Mevrouw VAN DOORNINGK: Wij hebben onze spreektijd ook hiervoor bewaard.
Het is nu 17.30 uur en we hebben afgesproken om tot 18.00 uur te vergaderen. Ik vind dit
belangrijk genoeg voor een goed debat. Ik heb mij daarop voorbereid. Dit is een belangrijk
onderwerp voor de gemeenteraad. Er zijn mensen die moties en amendementen hebben
voorbereid. We halen dit niet met 9 partijen in 25 minuten.

74
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen

De VOORZITTER geeft het woord aan de heer Van Lammeren.

De heer VAN LAMMEREN: Dit is inderdaad te belangrijk om in 25 minuten af te
doen. De wethouder merkt dat terecht op. Ik stel voor om of vanavond verder te
vergaderen en dit serieus te behandelen of om dit onderwerp uit te stellen. Ik ben er niet
voor om dit er even tussen neus en lippen door te doen.

De VOORZITTER: Ik doe u een voorstel. We halen dit niet in 25 minuten. We
komen om 19.30 uur terug voor een avondzitting zonder dat we een nieuwe
spreektijdregeling aanhouden. We houden het bij de huidige spreektijden. Het wordt een
korte avondzitting, maar we doen wel recht aan het onderwerp. Wat vindt u daarvan?

(De heer VAN LAMMEREN: Ik vind dat daardoor de kleinere partijen
benadeeld worden. Ik heb vanmiddag al voorgesteld om een avondzitting
te houden omdat er tamelijk veel onderwerpen op de agenda stonden. Als
we nu een avondzitting houden zonder nieuwe spreektijden, dan stel ik
voor om het onderwerp nu te behandelen, want ik ben door mijn tijd
heen.)

Mijnheer Van Lammeren, de kleine partijen worden over het algemeen heel netjes
behandeld. Dat doen we vanavond ook. Ze krijgen allemaal minimaal een of twee minuten
om hierover te praten. Laat u mevrouw Ornstein en mij nadenken over een evenwichtige
regeling voor deze zaken. We nemen nu ons verlies en besluiten om om 19.30 uur weer
bijeen te komen. Dan kunnen we nu kinderen ophalen of andere nuttige dingen doen. We
kunnen ook bekijken of er iets aan het spreektijdprobleem van het college is te doen zodat
u ook reëel met de raad in discussie kunt gaan.

(Wethouder VAN POELGEEST: Als er sprake zou zijn van een enorme
tijdsdruk en we dit onderwerp per se vandaag zouden moeten bespreken,
dan zouden we kunnen bespreken of we het vanavond kunnen
behandelen. Ik heb net gezegd dat er geen sprake is van druk. Dit wordt
een principieel debat over de vraag hoe we verder willen gaan met dit
stelsel. Dat kan ook over drie weken. Ik denk dat er veel mensen in de
zaal zijn die erop gerekend hebben dat ze vanavond niet hoefden te
vergaderen. Er is geen man overboord als we dit over drie weken
bespreken.)

U hebt allemaal gezien dat ik probeerde om de wethouder tegemoet te komen
door niet om 18.00 uur te stoppen, maar vanavond verder te gaan. Ik hield daarbij ook
rekening met de woorden van de heer Flos die niet helemaal opnieuw wilde beginnen. De
wethouder ziet nu liever dat we dit over drie weken bespreken en dan met een verse start.
De raad kan daarover stemmen, dat is het meest democratisch. Ik zie dat mevrouw
Ornstein daarvan geen groot voorstander is. Ik merk dat de meningen verdeeld zijn. Ik wil
graag uw opinie hierover: vanavond verdergaan of over drie weken.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Wij hebben op verschillende punten geen
inbreng gehad terwijl wij die wel hadden voorbereid om op die manier minuten te sparen
voor het erfpachtstelsel. Als wij dit naar de volgende vergadering verzetten, dan komen
wij weer in de klem met onze spreektijd. Dus: vanavond.

75
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen

De VOORZITTER geeft het woord aan de heer Van der Ree.

De heer VAN DER REE: Naast het feit dat mevrouw Shahsavari-Jansen en
daarvoor de heer Flos al iets gezegd hebben over de spreektijden kan ik mij voorstellen
dat de heer Van Poelgeest door wil gaan met zijn onderzoek. Bij mij op tafel ligt in elk
geval een aantal moties en amendementen die door vijf partijen zijn ondertekend en die
iets anders willen. Wij willen graag vanavond onze inbreng leveren en deze moties in
stemming brengen.

De VOORZITTER geeft het woord aan de heer De Wolf.

De heer DE WOLF: Ik denk dat het verstandig is, juist vanwege de onzekerheid
over de spreektijdverdeling en het gegeven dat vooral het college erg weinig spreektijd
heeft terwijl het toch de nodige antwoorden moet geven, om dit drie weken uit te stellen.
De wethouder legde zojuist duidelijk uit dat er geen sprake is van enige tijdsdruk. Ik snap
dat er dan een nieuwe spreektijdverdeling nodig is, maar we kunnen dan tot een middag-
en avondzitting besluiten terwijl we dat vandaag niet gedaan hebben. We hebben dit nu
eenmaal zo afgesproken en niemand heeft dat veranderd.

De VOORZITTER geeft het woord aan de heer Paternotte.

De heer PATERNOTTE: Wij hebben er geen bezwaar tegen om alsnog over te
gaan tot een avondzitting. We vinden echter dat we dat niet op het laatste moment
moeten doen, maar eerder daartoe hadden moeten besluiten. Wij zijn gevoelig voor de
argumenten van de heer Flos die spreektijd heeft opgespaard. Ik kan mij voorstellen dat
wij de volgende keer aparte spreektijden voor dit onderwerp organiseren. We beginnen
over drie weken met dit punt en vervolgen dan met de raadsvergadering.

De VOORZITTER: Dat zou ook kunnen. Ik wil de verschillen zoveel mogelijk
overbruggen. In overleg met mevrouw Ornstein wil ik het volgende voorstellen. Kijk dan
niet naar wat u het prettigst vindt, maar of u ermee kunt leven. Dat zou nu de vraag
moeten zijn. Kunt u ermee leven dat we vanavond dit punt bespreken? Dat is één. Twee:
we maken een nieuwe spreektijdregeling die rekening houdt met de zuinigheid die partijen
vanmiddag in acht hebben genomen, maar waarbij de kleine partijen in elk geval genoeg
spreektijd hebben, evenals het college. Kunnen we het op die manier doen? Niemand
krijgt precies datgene wat hij wil. Ik zou het heel fijn vinden als we het op die manier
kunnen oplossen. Ik ga er even met mevrouw Ornstein over praten en ik zie u graag om
19.30 uur terug. Nee? U ziet zelf het probleem? Een deel van u vindt dit de minst slechte
oplossing. We kunnen stemmen.

De VOORZITTER geeft het woord aan mevrouw Moorman.

Mevrouw MOORMAN: Als we gaan stemmen, wilt u dan ook het voorstel van D66
in stemming brengen?

De VOORZITTER: Om dit onderwerp de volgende keer te bespreken en dan aan
het begin van de vergadering, met behoud van deze spreektijd? Ik heb geen voorkeur.
Wat is het meest verstrekkend? De volgende keer. Dan breng ik het ordevoorstel van de

76
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
heer Paternotte in stemming en daarna het andere voorstel. Wie is er voor het voorstel
van D66 om dit over vier weken te bespreken met deze spreektijdregeling?
Aan de orde is de stemming over het ordevoorstel.
Het ordevoorstel wordt bij zitten en opstaan aangenomen.
De VOORZITTER constateert dat het ordevoorstel is aangenomen met de
stemmen van de PvdA, Groenlinks, D66 en Red Amsterdam voor.
De punten 18 en 19 zijn van de agenda afgevoerd.
De VOORZITTER: Ik wil u allen wel thuis wensen. We hebben het geprobeerd,
maar het is vandaag niet gelukt. Tot snel.
De VOORZITTER sluit de vergadering om 17.45 uur.
77
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen
INDEX
1196 Voordracht van het college van burgemeester en wethouders van 14 december
2011 tot kennisnemen van en instemmen met het collegebesluit van 8 november 2011
inzake het Amsterdams Investeringsfonds betreffende de uitwerking van veranderingen
na raadsbehandeling van 13 juli 2011 … nnn ennen enneneen ennen ennen 1 Î
59 Voordracht van het college van burgemeester en wethouders van 17 januari 2012 tot
instemmen met de procedure voor het doen van bestedingen uit de pijler Economie en
Innovatie van het Amsterdams investeringsfonds … … nennen eenen eneen Ö, 24
6 Voordracht van het college van burgemeester en wethouders van 22 december 2011
tot kennisnemen van de evaluatie van het toeristisch regime en het handhaven van de
Verordening winkeltijden Amsterdam 2010 … nnn onee ennen ennenerveneenerv ennen Ö
60 Voordracht van het college van burgemeester en wethouders van 20 december 2011
tot vaststellen van de beleidsnota, getiteld: Amsterdam winkelstad: Een kwaliteit aan
winkelgebieden; ruimtelijk detailhandelsbeleid Amsterdam 2011-2015 … … 8
61 Voordracht van het college van burgemeester en wethouders van 24 januari 2012 tot
instemmen met een financiële bijdrage aan de Hermitage Amsterdam ten behoeve van
de verlenging van de zichtbaarheid van de collectie van het Van Gogh Museum in de
Hermitage Amsterdam … … nnen ennen eenen enneneneer en enenneenneneenenenennennerennenenen nen O, 4Û
62 Voordracht van het college van burgemeester en wethouders van 6 december 2011
tot kennisnemen van de conclusies van het college van burgemeester en wethouders
ten aanzien van de wenselijkheid de openingstijden van winkels te verruimen …8, 30, 69
63 Voordracht van het presidium van 6 februari 2012 tot kennisnemen van het rapport
van de Rekenkamer Amsterdam, getiteld: Sociale werkvoorziening in Amsterdam, tot
overnemen van de aanbevelingen uit genoemd rapport en tot verzoeken aan het
college om de aanbevelingen uit te voeren … nnee ennen ennen 12, 71
64 Voordracht van de Raadscommissie voor Ruimtelijke Ordening, Bouwen en Wonen,
c.a. van 7 december 2011 tot kennisnemen van de beantwoording van de schriftelijke
vragen van het raadslid de heer Van Lammeren van 11 augustus 2011, nr. 762, en
vervolgvragen van 10 oktober 2011, nr. 870, inzake het gebruik van het
onkruidbestrijdingsmiddel RoundUp …… … nnn enneeeenenneeeenenenneerennnerr ennn 12
65 Voordracht van de Raadscommissie voor Ruimtelijke Ordening, Bouwen en Wonen,
c.a. van 7 december 2011 tot kennisnemen van de beantwoording van de schriftelijke
vragen van het raadslid de heer Van Lammeren van 15 september 2011, nr. 896,
inzake het gebruik van VOS-houdende reinigingsmiddelen in de openbare ruimte ten
behoeve van plak- en kladverwijdering… nonnen enneeeen eneen ennen 1 Î
66 Voordracht van het college van burgemeester en wethouders van 29 november 2011
tot vaststellen van een Verordening tot wijziging van de Subsidieverordening ter
stimulering van de schone rondvaart … … annen enneeeenenneeeerenneeernenneenneenneenennn 1 Ô
67 Voordracht van het college van burgemeester en wethouders van 17 januari 2012 tot
instemmen met de financiering van de lokale media vanaf 2013 en kennisnemen van de
besluiten van het college ten aanzien van de dekking van de subsidies en de
vervolgopdracht aan de onafhankelijke adviseur ……… nn. 11, 62, 70, 72
68 Voordracht van het college van burgemeester en wethouders van 10 januari 2012 tot
kennisnemen van de inspraakreacties en van het voorstel van de fractie van de
Socialistische Partij en de bestuurlijke reactie daarop, tot vaststellen van de Algemene
verordening nadeelcompensatie, een Verordening tot wijziging van de Verordening op
de stadsdelen en een Verordening tot wijziging van de Verordening geldelijke
voorzieningen externe commissieleden en tot overdragen aan het college van de
78
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
bevoegdheid tot afdoening van aanvragen op grond van de Algemene verordening
nadeelcompensati® … nennen renee enen ennene nennen er venennne neen enennenereeneneennen neen 1 À
73 Voordracht van het college van burgemeester en wethouders van 7 februari 2012 tot
opdracht geven tot onderzoek naar actualisatie van het erfpachtstelsel… … … 73
74 Voordracht van het college van burgemeester en wethouders van 7 februari 2012 tot
herbevestigen van de uitgangspunten van het Amsterdamse erfpachtstelsel ……..12, 73
74 Voordracht van het college van burgemeester en wethouders van 7 februari 2012 tot
opdracht geven tot onderzoek naar actualisatie van het erfpachtstelsel… … 13
81 Motie van de raadsleden Capel en Sahin inzake bestedingen voor aansluiting
onderwijs en arbeidsmarkt … … nnen ner enne eeen enneeeenenneenenenneeeenenneeern ennen enn DO
82 Amendement van de raadsleden Evans-Knaup, Paternotte, Shahsavari-Jansen en
Van Lammeren inzake de bijdrage aan de Hermitage Amsterdam …… …… … 50
83 Motie van de raadsleden Evans-Knaup, Paternotte, Shahsavari-Jansen en Van
Lammeren inzake evaluatie verlenging zichtbaarheid Van Goghcollectie … … … … …….51
84 Motie van het raadslid Ivens inzake bijdrage aan de Hermitage Amsterdam … ………...59
85 Motie van de raadsleden Moorman, Ruigrok, Van Roemburg, Paternotte en Van
Drooge inzake MTNL als onderdeel van het nieuwe ATB nennen enen Ô3
86 Amendement van het raadslid Ivens inzake overname ATS … nennen. 66
87 Amendement van de raadsleden Moorman, Ruigrok, Van Roemburg en Van Drooge
inzake financiering lokale media … nonnen enneneerenneeeen ennen evene | Á
88 Motie van de raadsleden Piek, De Goede, Capel en Van Lammeren inzake
openingstijden winkels … … nnee enneeeenenneerenene eee venveerenenvervenenve eenen Â A
89 Motie van de raadsleden Piek, De Goede, Capel en Van Lammeren inzake
openingstijden winkels … … nnn svenn vennen enneeeenennever venne eeenenneeernennenernennner een OÎÛ
90 Amendement van het raadslid Ivens inzake een bijdrage aan de Hermitage
Amsterdam … … nnen ennennner enen ennenenneeeerenenennenenneeneenenennennneenenenenennen nnen nennen 4 Ö
Aanvullend raadsadres van een burger van 23 januari 2012 op het raadsadres van
1 november 2011 inzake deurwaardersexploot van De Klerk & Vis over betalingen aan
de gemeent@ …… nnn enneeerenennverenenneeeeevenveeeneneeernenneeeenenneeere vereer ennne rennen: Ô
Bezwaarschrift van een burger van 25 januari 2012 inzake de plaatsing van woonboten in
de Geldersekade en de huidige overlast aldaar …… nonnen ennen eneen d
Brief van de heer dr. J.A. de Ridder, directeur Rekenkamer Metropool Amsterdam, van
26 januari 2012 inzake de aanbieding van het rapport Opvolgingsonderzoek jeugdzorg 5
Brief van de heer dr. J.A. de Ridder, directeur Rekenkamer Metropool Amsterdam, van
27 januari 2012 inzake de afronding van de verkenning naar geheimhouding … ….………...5
Brief van de heer dr. J.A. de Ridder, directeur Rekenkamer Metropool Amsterdam, van
3 februari 2012 inzake een artikel ten behoeve van het VNG Magazine, getiteld:
Geheimhouding moet minder geheimzinnig … … … nnen eneen enneeeenenneeeenennveere eenen Ô
Brief van de heer G. Faber, namens de Fietsersbond afdeling Amsterdam, gericht aan
wethouder Van Poelgeest, van 2 februari 2012 inzake hun reactie op het antwoord van
het college van burgemeester en wethouders op hun eerdere raadsadres betreffende
de klacht over de fietsoversteken over de Wibautstraat … … nee
Brief van de heer J.F.W. van Lammeren, fractievoorzitter van de Partij voor de Dieren, van
30 januari 2012 inzake de aanmelding van het duoraadslid mevrouw B. van Genne als
lid van de Raadscommissie voor Verkeer, Vervoer en Infrastructuur (inclusief
Noord/Zuidlijn en Luchtkwaliteit) … nnen ennenvenenener eneen eneen
Brief van de heer J.M. Brölmann van de Vos en partners advocaten, namens bv
Amsterdamse Kranten Producties, gericht aan wethouder Gehrels, van 6 februari 2012
inzake de financiering van de lokale media vanaf 2013 … …… nnen f
79
Jaar 2012 Gemeente Amsterdam R
Afdeling 2 ‚ Gemeenteraad
Vergaderdatum 15 februari 2012 Raadsnotulen
Brief van de heer J.M. Paternotte, fractievoorzitter van D66, van 8 februari 2012 inzake
het terugtreden van het raadslid de heer G.J. Bouwmeester als lid van de
Raadscommissie voor Jeugdzaken, ICT, Educatie en Financiën en het benoemen van
het raadslid mevrouw M. de Soete in diezelfde raadscommissie … …… ned
Brief van de heer mr. E.E. van der Laan, voorzitter Stadsregio Amsterdam, van
14 december 2011 inzake het dossier bestuurlijke toekomst Stadsregio Amsterdam …...6
Brief van de heer R.E. Flos, fractievoorzitter van de VVD, van 11 januari 2012 inzake de
aanmelding van de heer drs. S.J.W. de Bruijn als duoraadslid van de fractie van de
Brief van de heer R.E. Flos, fractievoorzitter van de VVD, van 12 januari 2012 inzake de
aanmelding van het duoraadslid de heer drs. S.J.W. de Bruijn als lid van de
Raadscommissie voor Jeugdzaken, ICT, Financiën en Onderwijs, de Raadscommissie
voor Verkeer, Vervoer en Infrastructuur (inclusief Noord/Zuidlijn en Luchtkwaliteit) en de
Raadscommissie voor Werk, Inkomen en Participatie, Diversiteit en Integratie,
Inburgering, Armoede en Programma Maatschappelijke Investeringen … … 3
Brief van de heer T. Dalhuisen, namens de Initiatiefgroep Brede Maatschappelijke
Discussie Lokale Democratie, van 31 januari 2012 inzake de aankondiging van het
burgerinitiatief Brede discussie over de toekomst van de lokale democratie … … 5
Brief van een burger van 6 februari 2012 inzake een aanvulling op zijn raadsadres nr. 19
van 30 januari 2012 over de zaak Stadion ArenÂ … … nnn erneer enneeeer ennen f.
Brief van een burger, namens een aantal bewoners van de Hoofdweg, van 30 januari
2012 inzake het afdwingen van een akkoord over de renovatieplannen van de
Hoofdweg door woningbouwcorporatie Ymere … nnee eneen ereen eneen Ô
Ledenbrief VNG van 1 februari 2012 inzake regionale samenwerking
werkgeversdienstverlening … ennen enennenrennenervennnervennnnnenennenereennnneenennnne nnen
Ledenbrief VNG van 23 januari 2012 inzake de bestuurlijke afspraken over het
programma Sport en Bewegen in de Buurt … … nnen enneerenenneerenenneer eneen
Ledenbrief VNG van 31 januari 2012 inzake inkomensgrenzen in de Wmo .………..….……..….…….9
Ledenbrief VNG-LOGA van 2 februari 2012 inzake verplaatsingskosten voor
verhuisplichtige ambtenaren … … nnee venneeeenenneeeenenneeeervenneeenenneeernennnenn ennen Ô
Ledenbrief VNG-LOGA van 30 januari 2012 inzake technische wijzigingen van de CAR-
Ledenbrief VNG-LOGA van 30 januari 2012 inzake wijzigingen in de CAR in verband met
verschuiving van de ingangsdatum van de AOW …….….…... nnn nennen ennen eneen ennen Ó
Raadsadres van de heer A. Helb, namens Greenbox Museum, van 12 februari 2012
inzake een bijdrage aan het Greenbox Museum … nnen
Raadsadres van de heer dr. B. van der Moolen, namens het algemeen bestuur van de
Stichting Gooisch Natuurreservaat, van 20 januari 2012 inzake de overeenkomst met
de Stichting Gooisch Natuurreservaat … … ennn ennen enneeeenenneeeenenneeer rennen ennen d
Raadsadres van de heer E.J. van Marle, namens het project Floriade Lelystad-Flevoland
2022, van 31 januari 2012 inzake de financiering van het project Floriade 2022 ….……….…..5
Raadsadres van de heer G. Bakker, voorzitter van de Vereniging Amsterdam City, van
6 februari 2012 inzake de reactie van de vereniging op de reactienota Rode Loper 6
Raadsadres van de heer R.F. Buurma, directeur Publieke Omroep Amsterdam SALTO
e.a, van 3 februari 2012 inzake duurzame aanpak van de stedelijke nieuwsvoorziening
op televisie … annen nnen enennennnerneerenenennenenennerneenennennne nennen enennenne nennen nennen
Raadsadres van een burger van 1 februari 2012 inzake de verbetering van de
verkeerssituatie in de Noorderstraat anneer enneeeerenneeeenenenneenenneeeen ennen Ò
80
Jaar 2012 Gemeente Amsterdam
Afdeling 2 ‚ Gemeenteraad R
Vergaderdatum 15 februari 2012 Raadsnotulen
Raadsadres van een burger van 22 januari 2012 inzake de regeling Plusvoorziening 65°
van de Dienst Werk en Inkomen … nnen ennnene neren en ennenene renee enennennne nennen Ô
Raadsadres van een burger van 26 januari 2012 inzake de Koninginnedagactiviteiten op
het Marie Heinekenplein … … nn nnen enn enenneneneerenenennenenennen en enennenne eenen enen
Raadsadres van een burger van 26 januari 2012 inzake het realiseren van een
EEC
Raadsadres van een burger van 30 januari 2012 inzake brieven aan de Europese
Commissie en de regering over de zaak Stadion ArenÂ nnen nen eenen enen ennen D
Raadsadres van een burger, gericht aan de directie van het GVB, van 24 januari 2012
inzake het fietsbeleid in tram 26 … nennen enennenene nennen eneen nennen enen
81
