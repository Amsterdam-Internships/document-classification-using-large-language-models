Gemeente Amsterdam
% Gemeenteraad R
% Gemeenteblad
% Raadsnotulen
Jaar 2012
Afdeling 2
Vergaderdatum 4 april 2012
Publicatiedatum 18 april 2012
OPENBARE VERGADERING OP WOENSDAG 4 APRIL 2012.

Aanwezig: de leden mevrouw Akel (PvdA), mevrouw Alberts (SP), de heer
Benjamin (VVD), de heer Bouwmeester (D66) (vanaf 14.35 uur), de heer Capel (D66),
mevrouw Combrink (GL), mevrouw Van Doorninck (GL), de heer Van Drooge (CDA), de
heer Evans-Knaup (RA), de heer Flos (VVD), de heer De Goede (GL), mevrouw Van der
Heijden (PvdA), de heer Hoek (GL), de heer Ivens (SP), de heer Jager (PvdA), de heer
Van Lammeren (PvdD), de heer Manuel (D66), de heer Molenaar (GL), mevrouw
Moorman (PvdA), de heer Mulder (PvdA), de heer Olgun (PvdA), mevrouw Ornstein
(VVD), de heer Paternotte (D66), de heer Piek (VVD), mevrouw Van der Pligt (SP), de
heer Poorter (PvdA), de heer Van der Ree (VVD), mevrouw Van Roemburg (GL),
mevrouw Roodink (D66), mevrouw Ruigrok (VVD), mevrouw Sahin (D66), de heer
Schimmelpennink (PvdA), mevrouw Shahsavari-Jansen (CDA), mevrouw De Soete (D66),
de heer Toonk (VVD), mevrouw Ulichki (GL), de heer Ünver (PvdA), mevrouw Van der
Velde (Trots), mevrouw Van Velzen (PvdA), de heer Verbeet (PvdA), de heer Verburg
(PvdA), de heer Weevers (PvdA), de heer De Wolf (PvdA), de heer Van 't Wout (VVD).

Afwezig: het lid mevrouw Burke (PvdA).

Aanwezig: de burgemeester de heer Van der Laan (Openbare Orde en Veiligheid,
Algemene Zaken, Integraal Veiligheidsbeleid, Juridische Zaken, Internationale
Samenwerking, Bestuursdienst, Regelgeving en Handhaving, Juridische Zaken,
Communicatie) en de wethouders de heer Asscher (Financiën, Onderwijs en Jeugd), de
heer Van der Burg (Zorg en Welzijn, Sport en Recreatie, Luchthaven, Personeel,
Organisatie en Integriteit, Dienstverlening en Externe Betrekkingen en Dierenwelzijn),
mevrouw Van Es (Werk, Inkomen en Participatie, Diversiteit en Integratie, Inburgering en
Bestuurlijk Stelsel), mevrouw Gehrels (Economische Zaken, Kunst, Cultuur, Lokale Media,
Monumenten, Bedrijfsvoering en Inkoop, Bedrijven, Deelnemingen en Water), de heer
Ossel (Wonen en Wijken, Grotestedenbeleid, Armoedebeleid, Openbare Ruimte en Groen
en Haven), de heer Van Poelgeest (Ruimtelijke Ordening, Bouw en Woningtoezicht,
Grondzaken inclusief Bodem, Klimaat en Energie), de heer Wiebes (Verkeer Vervoer
inclusief de Noord/Zuidlijn, ICT, Glasvezel en Luchtkwaliteit).

Afwezig: geen der wethouders.

Middagzitting op woensdag 4 april 2012
Voorzitter: de heer Van der Laan, burgemeester, alsmede het raadslid mevrouw Ornstein,
plaatsvervangend voorzitter.
Raadsgriffier: mevrouw mr. M. Pe.
Verslaglegging: de heer Seelen (Notuleerservice Nederland).
1
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen

De VOORZITTER opent de vergadering om 13.06 uur.

De VOORZITTER: Ik open de vergadering van de gemeenteraad van Amsterdam.

1

Mededelingen.

De VOORZITTER: Geachte gemeenteraadsleden, vorige week overleed Auke
Bijlsma. Vanaf 1994 maakte Auke twaalf jaar deel uit van uw raad. Vier jaar daarvan heb
ik samen met hem in de raad gezeten. Auke was een dossiervreter en vooral een
dossierbewaarder. Hij was voor iedereen een wandelende encyclopedie op het gebied
van de Amsterdamse politiek. Zijn politieke engagement begon niet in 1994 in de raad. Al
vanaf het begin van de jaren zeventig klopte zijn Amsterdamse hart vurig. Hij was midden
twintig toen hij met de actiegroep Nieuwmarkt de strijd aanbond tegen de gemeente
Amsterdam. En dat was een strijd. In een interview met Opnieuw, de krant voor de
Nieuwmarkt, zei Auke: “Het was eigenlijk een soort verovering van de buurt. Elk stukje
moest bevochten worden om datgene te krijgen met de bestemming en de stenen die de
buurt in haar hoofd had.” Auke heeft er in belangrijke mate aan bijgedragen dat het
denken over de stad en de stadsvernieuwing compleet veranderde.

Veel andere zaken heeft Auke op zijn conto staan. Hij stimuleerde groen in de
buurten, met vooral aandacht voor geveltuinen. Er is dan ook een prijs naar hem
vernoemd, de Auke Bijlsma Geveltuinenprijs die hij persoonlijk uitreikte. Met de Stichting
Buurtvoorzieningen De Flessenman zorgde hij er samen met buurtgenoten voor dat
ouderen zo lang mogelijk zelfstandig in de buurt konden blijven wonen. Dat bleef niet
onopgemerkt. In 1994 werd het door de Europese Commissie uitgeroepen tot Europees
voorbeeldproject. ledereen weet dat eerlijke huren, onder andere te realiseren via
huurbelasting, altijd deel hebben uitgemaakt van Auke's strijdplan. Ook was er zijn
onvermoeibare strijd voor De Opstapper, door sommigen ook de Aukemobiel genoemd.
Anderen onder u zullen zich nog herinneren hoe consciëntieus hij in 2002 te werk ging om
zich een beeld te vormen van de Noord/Zuidlijn voordat hij voor het go-besluit op
9 oktober 2002 stemde. Dit is een heel kleine greep uit een heel lange lijst van zaken
waar Auke zich met een tomeloze inzet voor hard heeft gemaakt. Hij ontving vorig jaar
voor zijn decennialange inzet het ereteken van verdienste van onze stad. Ik heb gezien
welke emoties dit losmaakte bij de vereniging van oud-raadsleden die hem dit allemaal
van harte gunden. Auke's ideaal was een stad met dorpse trekken. Auke laat de stad iets
dorpser achter dan hij haar heeft aangetroffen. Wij gedenken hem met genegenheid en
respect. Ik stel u voor om één minuut stilte in acht te nemen.

(Stilte)

Geachte raadsleden, er is een aantal mededelingen. Wethouder Ossel zal in
verband met de opening van de Floriade in Venlo afwezig zijn tijdens de middagzitting.
Wethouder Van der Burg komt vanavond misschien iets later. Tijdens de avondzitting
zullen de wethouders Gehrels en Van Poelgeest en ikzelf vanwege de opening van
filminstituut EYE afwezig zijn.

2

2
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
Notulen van de raadsvergadering op 14 maart 2012
De notulen worden goedgekeurd.
3
Vaststelling van de agenda
Conform vastgesteld.
4
Mededeling van de ingekomen stukken
Dit punt wordt even aangehouden.
5
Mondelingevragenuur
Dit punt wordt even aangehouden.
6
Benoeming van de voorzitter en een bestuurslid van de Algemene
Programmaraad (Gemeenteblad afd.1, nr. 158)
Dit punt wordt even aangehouden.
6A
Benoeming van het raadslid mevrouw Alberts in de Commissie voor de
behandeling van Bezwaar- en Beroepschriften
Dit punt wordt even aangehouden.
6B
Voordracht van het presidium van de gemeenteraad van 4 april 2012 inzake
ontslagverlening aan het raadslid mevrouw R. Alberts als lid van het algemeen bestuur
van de gemeenschappelijke regeling Centraal Nautisch Beheer (Gemeenteblad afd. 1, nr.
176)
Dit punt wordt even aangehouden.
7
Voordracht van het college van burgemeester en wethouders van 24 januari 2012
tot kennisnemen van het voorgenomen besluit van het college van burgemeester en
3
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
wethouders inzake de aanbesteding van de fiscale parkeeractiviteiten ten dienste van het
uiten van wensen en bedenkingen ter zake (Gemeenteblad afd.1, nr. 153)
Dit punt is van de agenda afgevoerd.
8
Voordracht van het college van burgemeester en wethouders van 22 november
2011 tot kennisnemen van de evaluatie van het toeristisch regime en instemmen met de
conclusies van het college van burgemeester en wethouders ten aanzien van het
handhaven van de Verordening winkeltijden Amsterdam 2010 en het voortzetten van het
beleid omtrent het toeristisch regime (Gemeenteblad afd.1, nr. 156)
Dit punt is van de agenda afgevoerd.
9
Voordracht van het college van burgemeester en wethouders van 20 december
2011 tot vaststellen van de beleidsnota Amsterdam winkelstad: Een kwaliteit aan
winkelgebieden; ruimtelijk detailhandelsbeleid Amsterdam 2011-2015 (Gemeenteblad
afd.1, nr. 157)
Dit punt is van de agenda afgevoerd.
10
Voordracht van het college van burgemeester en wethouders van 20 december
2011 tot instemmen met het aanstellen van particuliere buitengewone
opsporingsambtenaren als onbezoldigd ambtenaar bij de dienst Stadstoezicht
(Gemeenteblad afd.1, nr. 161)
Dit punt is van de agenda afgevoerd.
10A
Actualiteit van de raadsleden de heer L.G.F. Ivens, de heer J.M. Paternotte en de
heer I.R. Evans-Knaup van 30 maart 2012 inzake fraude bij het Gemeentevervoerbedrijf
(Gemeenteblad afd. 1, nr. 175)
Dit punt wordt even aangehouden.
11
Initiatiefvoorstel ter instemming van het raadslid mevrouw Ulichki van 15 februari
2012 inzake het aangaan van stageovereenkomsten met ongedocumenteerde jongeren
binnen de gemeente Amsterdam (Gemeenteblad afd.1, nr. 141)
Dit punt wordt even aangehouden.
4
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
12
Voordracht van het college van burgemeester en wethouders van 6 maart 2012
tot instemmen met het plan Kwaliteitsimpuls Voortgezet Onderwijs Amsterdam 2012-2014
en met het plan aanpak risicoscholen (Gemeenteblad afd.1, nr. 140)
Dit punt wordt even aangehouden.
13
Voordracht van het college van burgemeester en wethouders van 6 maart 2012
tot instemmen met de visie en het programmaplan Om het kind! Hervorming zorg voor de
jeugd (Gemeenteblad afd.1, nr. 142)
Dit punt wordt even aangehouden.
14
Voordracht van het college van burgemeester en wethouders van 6 maart 2012
tot instemmen met de financiële en beheersmatige uitwerking van amendementen op het
Amsterdams investeringsfonds (AIF) (Gemeenteblad afd.1, nr. 155)
Dit punt wordt even aangehouden.
15
Initiatiefvoorstel ter instemming van het raadslid mevrouw Van der Pligt van
10 januari 2012, getiteld: Lokaal zorgmeldpunt, en kennisnemen van de bestuurlijke
reactie (Gemeenteblad afd.1, nr. 160)
Dit punt wordt even aangehouden.
16
Voordracht van het college van burgemeester en wethouders van 6 maart 2012
tot vaststellen van het Wmo-beleidsplan 2012-2016 (Gemeenteblad afd.1, nr. 145)
Dit punt is van de agenda afgevoerd.
17
Voordracht van het presidium van de gemeenteraad van 19 maart 2012 tot
kennisnemen van de brief van de gemeentelijke ombudsman betreffende zorg over de
dienstverlening van de Dienst Werk en Inkomen (Gemeenteblad afd.1, nr. 159)
Dit punt wordt even aangehouden.
18
5
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
Voordracht van het presidium van de gemeenteraad van 19 maart 2012 tot
kennisnemen van de rapporten van de gemeentelijke ombudsman inzake de Dienst Werk
en Inkomen over het derde en vierde kwartaal van 2011 (Gemeenteblad afd.1, nr. 162)
Dit punt wordt even aangehouden.
19
Voordracht van het college van burgemeester en wethouders tot kennisnemen
van de bestuurlijke reactie naar aanleiding van de rapporten van de gemeentelijke
ombudsman inzake de Dienst Werk en Inkomen over het derde en vierde kwartaal van
2011 (Gemeenteblad afd.1, nr. 164)
Dit punt wordt even aangehouden.
20
Voordracht van het college van burgemeester en wethouders van 24 januari 2012
tot vaststellen van een Verordening tot wijziging van de Verordening inburgering
Amsterdam 2012 (Gemeenteblad afd.1, nr. 144)
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 144 van afd. 1 van het Gemeenteblad.
21
Voordracht van het college van burgemeester en wethouders van 21 februari
2012 tot vaststellen van een Verordening tot wijziging van de Afvalstoffenverordening
2009 (Gemeenteblad afd.1, nr. 146)
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 146 van afd. 1 van het Gemeenteblad.
22
Voordracht van het college van burgemeester en wethouders van 21 februari
2012 tot vaststellen van de nota Bodembeheer en de bodemkwaliteitskaart van
Amsterdam en instemmen met delegatie van (wijzigings)besluiten met een uitvoerend
karakter naar het college van burgemeester en wethouders (Gemeenteblad afd.1, nr. 147)
Dit punt wordt even aangehouden.
23
Voordracht van het college van burgemeester en wethouders tot kennisnemen
van de compensatie van de Hoofdgroenstructuur in verband met de zorgboerderij
Broekergouw (Gemeenteblad afd.1, nr. 148)
Dit punt wordt even aangehouden.
6
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
24
Gewijzigd initiatiefvoorstel ter instemming van het raadslid de heer Molenaar van
21 maart 2012, getiteld: Dus niet brommen! — Nieuw scooterbeleid voor Amsterdam, en
kennisnemen van de bestuurlijke reactie (Gemeenteblad afd.1, nr. 151)
Dit punt wordt even aangehouden.
25
Voordracht van het college van burgemeester en wethouders van 29 november
2011 tot kennisnemen van het besluit van het college van burgemeester en wethouders
van 29 november 2011 tot instemmen met het bestuursakkoord inzake Amstelscheg, het
gebiedsperspectief en de beeldkwaliteitsplannen (Gemeenteblad afd.1, nr. 143)
Dit punt wordt even aangehouden.
26
Voordracht van het college van burgemeester en wethouders van 13 december
2011 tot kennisnemen van het Bosplan 2012-2016 (Gemeenteblad afd.1, nr. 150)
Dit punt wordt even aangehouden.
26A
Voordracht van het college van burgemeester en wethouders van 14 februari
2012 tot beschikbaar stellen van een krediet van 3,95 miljoen euro exclusief verhaalbare
btw voor de aankoop van terreinen aan de Kajuitweg te Amsterdam Westpoort en de
bouw van een kade (Gemeenteblad afd. 1, nr. 171)
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 171 van afd. 1 van het Gemeenteblad.
27
Initiatiefvoorstel ter instemming van de raadsleden de heren Mulder en Weevers
van 4 november 2011, getiteld: Een Amsterdams akkoord voor de doorstroming, en
kennisnemen van de bestuurlijke reactie (Gemeenteblad afd.1, nr. 152)
Dit punt is van de agenda afgevoerd.
28
Voordracht van het college van burgemeester en wethouders van 21 februari
2012 tot vaststellen van de Verordening participatie schoolgaande kinderen Wet werk en
bijstand en van de Verordening tot wijziging van de Verordening langdurigheidstoeslag
Wet werk en bijstand (Gemeenteblad afd.1, nr. 154)
7
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

Dit punt wordt even aangehouden.

De VOORZITTER: Ik kan u melden dat de fractievoorzitters een middag- en een
avondzitting hebben afgesproken. Overigens is de verwachting dat de avondzitting niet de
gehele avond zal duren. De heer Flos over de volgorde.

(De heer FLOS: Ik hoop dat u zelf met een voorstel komt, want het betreft
nogal veel wijzigingen in de volgorde.)

Ik heb genoteerd dat we meteen na de mondelinge vragen en de benoemingen de
actualiteit houden. Vanwege het afvoeren van een aantal punten komt punt 10A al
meteen na de benoemingen. De drie punten die betrekking hebben op de portefeuille van
de heer Van Poelgeest zullen we meteen daarna behandelen. Volgens mij komt dat
overeen met de volgorde die we al hanteren. We behandelen ze meteen na punt 10A.
Heb ik ze nu allemaal, mijnheer Flos?

(De heer FLOS: Volgens mij klopt het. Daarna beginnen we bij punt 11 en
werken we de agenda af in de volgorde van nummering.)

Prima.

4

Mededeling van de ingekomen stukken

De VOORZITTER geeft het woord aan de heer Van der Ree.

De heer VAN DER REE: Ik wil wethouder Van Poelgeest verzoeken om in de
Raadscommissie voor Bouwen, Wonen en Klimaat antwoord te geven op ingezonden stuk
nr. 14, een raadsadres van de heer Lovers over het Stationseiland.

De VOORZITTER geeft het woord aan wethouder Van Poelgeest.

Wethouder VAN POELGEEST: Daar is geen bezwaar tegen.

1° Brief van de heer F. Ossel, wethouder Wonen, van 15 maart 2012 inzake
beantwoording motie nr. 108 van 2011 van de raadsleden mevrouw Combrink en de heer
Capel over Bouwen aan de Stad en woningisolatie.

Besloten is, de Raadscommissie voor Ruimtelijke Ordening, Bouwen en Wonen,
Grondzaken, Klimaat en Energie, Openbare Ruimte en Groen, Zeehaven en Westpoort,
Volkshuisvesting, Wijkaanpak en Stedenbeleid kennis te laten nemen van de uitvoering
van deze motie en na goedkeuring de motie als uitgevoerd te beschouwen.

2° Brief van de heer E. van der Burg, wethouder Zorg en Welzijn, van
6 maart 2012 inzake beantwoording motie nr. 1135 van 30 november 2011 van mevrouw
Ulichki en mevrouw De Soete over de gunningscriteria bestek Hulp bij het Huishouden.

Besloten is, de Raadscommissie voor Kunst en Cultuur, Sport en Recreatie, Zorg
en Welzijn, Monumenten en Lokale Media kennis te laten nemen van de uitvoering van
deze motie en na goedkeuring de motie als uitgevoerd te beschouwen.

8
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

3° Ledenbrief VNG van 14 maart 2012 inzake een sterke VNG, krachtige
gemeenten, een strategie voor de toekomst.

Besloten is, deze brief voor kennisgeving aan te nemen.

4° Raadsadres van de heer P. Sicinski, namens Amsterdam Bike Taxi, van
28 februari 2012, ingekomen 6 maart 2012, inzake vergunningen voor fietstaxi's.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Verkeer en Vervoer en Infrastructuur (inclusief
Noord/Zuidlijn en Luchtkwaliteit).

5° Raadsadres van een burger van 6 maart 2012 inzake het parkeerbeleid in
Amsterdam-Zuid.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Economische Zaken, Bedrijfsvoering en Inkoop,
Bedrijven en Deelnemingen, Personeel en Organisatie, Dienstverlening, Luchthaven,
Dierenwelzijn, Waterbeheer.

6° Raadsadres van mevrouw E. Brilleman, voorzitter van het
Binnenstadsberaad, van 7 maart 2012 inzake een niet-aflatende vestiging van
ongewenste bedrijven in de binnenstad.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Jeugdzaken, Educatie, ICT en Financiën.

7° Raadsadres van een burger van 7 maart 2012 inzake een bijna-
vliegtuigcrash boven Amsterdam.

Besloten is, dit raadsadres in handen van het college van burgemeester en
wethouders te stellen ter afdoening.

8° Raadsadres van de heer G. de With, namens de Fietsersbond afdeling
Amsterdam, van 8 maart 2012 inzake de mobiliteitsaanpak Amsterdam.

Besloten is, dit raadsadres in handen van het college van burgemeester en
wethouders te stellen teneinde het te betrekken bij de door hen in te dienen voorstellen ter
zake.

g° Brief van de heer mr. E.E. van der Laan, voorzitter van het dagelijks
bestuur van de Stadsregio Amsterdam, van 8 maart 2012 inzake een voortgangsbericht
van het Ministerie van Binnenlandse Zaken en Koninkrijksrelaties over de visienota
Bestuur en bestuurlijke inrichting.

9
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

Besloten is, deze brief desgewenst te betrekken bij de door het college van
burgemeester en wethouders in te dienen voorstellen ter zake.

10° Brief van het college van burgemeester en wethouders van Langedijk van
12 maart 2012 inzake een oproep door de gemeenteraad van Langedijk voor
ondersteuning van de motie van de gemeenteraad van Alkmaar over een veilige opvang
van jeugdige asielzoekers binnen de gemeentegrenzen.

Besloten is, de afdoening van deze brief over te laten aan de leden van
de gemeenteraad.

11° Brief van de heer dr. J.A. de Ridder, directeur Rekenkamer Metropool
Amsterdam, van 13 maart 2012 inzake de aankondiging van een rekenkameronderzoek
naar de canonherzieningen eerste tijdvak.

Besloten is, deze brief voor kennisgeving aan te nemen.

12° Raadsadres van een burger van 13 maart 2012 inzake informatie over
Israpunt, KPN en One IP bij de gemeente Amsterdam en het verzoek om de start van een
onafhankelijk onderzoek.

Besloten is, dit raadsadres voor kennisgeving aan te nemen.

13° Raadsadres van mevrouw T. Karsten, namens Amarantis, van 14 maart
2012 inzake de financiële problemen van Amarantis en de gevolgen voor het zelfstandig
voortbestaan van de mbo-scholen.

Besloten is, dit raadsadres in handen van het college van burgemeester en
wethouders te stellen ter afdoening en een afschrift van het antwoord te zenden aan de
leden van de Raadscommissie voor Jeugdzaken, Educatie, ICT en Financiën.

14° Raadsadres van de heer K. Lovers, namens Rederij Lovers bv, van
14 maart 2012 inzake het verzoek tot wijziging van het voorlopig maaiveldontwerp.

Besloten is, het antwoord van wethouder Van Poelgeest door te geleiden naar de
Raadscommissie voor Ruimtelijke Ordening, Bouwen en Wonen, Grondzaken, Klimaat en
Energie, Openbare Ruimte en Groen, Zeehaven en Westpoort, Volkshuisvesting,
Wijkaanpak en Stedenbeleid.

15° Schrijven van een burger van 26 februari 2012 inzake ondemocratisch
handelen en falsificaties bij de petitie over de voetgangersroute onder het Rijksmuseum.

Besloten is, dit schrijven voor kennisgeving aan te nemen.

16° Brief van de heer dr. J.A. de Ridder, directeur Rekenkamer Metropool
Amsterdam, van 21 maart 2012 inzake de aanbieding van het rapport (On)verantwoord
wachten op jeugdzorg.

Besloten is, dit rapport voor kennisgeving aan te nemen.

10
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

17° Raadsadres van een burger van 19 maart 2012 inzake de toenemende
overlast aan de De Ruijterkade.

Besloten is, dit raadsadres voor kennisgeving aan te nemen.

18° Brief van de heer H.W J. Ovink, directeur Ruimtelijke Ontwikkeling van het
Ministerie van Infrastructuur en Milieu, van 21 maart 2012 inzake een afschrift van het
antwoord op het raadsadres van mevrouw U. Weller-Aussems, voorzitter ai. van de
Wijkraad van Wijkcentrum d'Oude Stadt, van 13 januari 2012 over de terinzagelegging
van het bestemmingsplan Water en andere bestemmingsplannen.

Besloten is, deze brief voor kennisgeving aan te nemen.

19° Brief van de heer dr. J.A. de Ridder, directeur Rekenkamer Metropool
Amsterdam, van 28 maart 2012 inzake de uitkomsten van het eerste deelonderzoek
betreffende de bezuinigingen.

Besloten is, deze uitkomsten te betrekken bij de bespreking van de brief van
wethouder Asscher over de eerste resultaten van de bezuinigingen in de
Raadscommissie voor Jeugdzaken, ICT, Educatie en Financiën op 18 april 2012.

20° Brief van de heer mr. E.E. van der Laan, voorzitter van het dagelijks
bestuur van Stadsregio Amsterdam, van 22 maart 2012 inzake de notitie Toekomst
regionale samenwerking Amsterdam.

Besloten is, deze notitie in handen van het college van burgemeester en
wethouders te stellen teneinde deze te betrekken bij de door hen in te dienen voorstellen
ter zake.

21° Raadsadres van een burger van 24 maart 2012 inzake een klacht over de
kosten voor de verwijdering van het afval van de Occupybeweging.

Besloten is, dit raadsadres in handen van het college van burgemeester en
wethouders te stellen ter afdoening.

22° Brief van de heer G. de Wit, raadslid van de gemeente Sint-
Michielsgestel, van 7 november 2011, ingekomen bij de raadsgriffie op 26 maart 2012,
inzake een rechtsstaat met een solide fundament.

Besloten is, deze brief voor kennisgeving aan te nemen.

23° Brief van mevrouw T. Dekker, voorzitter van het Eilandenoverleg, van
26 maart 2012 inzake de afhandeling van hun raadsadres van 15 december 2011 over
het begaanbaar maken van de Dijksgracht-Oost.

Besloten is, deze brief te betrekken bij de afdoening van hun eerdere raadsadres
van 15 december 2011.

11
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

24° Brief van de heer L.G.F. Ivens, fractievoorzitter van de SP, van 3 april 2012
inzake de ontslagverlening aan het raadslid mevrouw Alberts als lid van het algemeen
bestuur van de gemeenschappelijke regeling Centraal Nautisch Beheer en de benoeming
van het raadslid mevrouw Alberts in de Commissie voor de behandeling van Bezwaar- en
Beroepschriften.

Besloten is, deze brief te betrekken bij de behandeling van de agendapunten 6A
en 6B.

5

Mondelingevragenuur

Voorzitter: mevrouw Ornstein

1° Vragen van het raadslid mevrouw Van der Pligt inzake de thuishulp van
Diakonie die nalatig is als werkgever waar het betalingen aan werknemers betreft en zorg
aan cliënten.

De VOORZITTER geeft het woord aan mevrouw Van der Pligt.

Mevrouw VAN DER PLIGT: De Thuiszorg Diakonie is een van de partijen die
sinds {februari de thuiszorg uitvoert, en wel in het perceel in Amsterdam-Zuid dat
voorheen werd beheerd door Amstelland Thuiszorg. Thuiszorg Diakonie heeft, zoals
gebruikelijk is bij een aanbesteding, het personeel overgenomen. Sinds de overname
door Diakonie, nu twee maanden geleden, hebben de medewerkers echter nog nooit
iemand van de Diakonie gezien zo hebben wij gehoord. Er is nog meer. Het weken
geleden aangekondigde gesprek met de personeelsmanager heeft nog niet
plaatsgevonden, overgenomen medewerkers hebben nog geen contract, hun salaris is al
twee keer te laat uitbetaald en het berekenen van de reiskostenvergoeding gaat mis.
Kortom: er is geen overleg meer, ook niet tussen de verzorgers van Amstelland Thuiszorg
en de huishoudelijk medewerkers over hun cliënt — dus een gezamenlijk overleg — met
alle gevolgen van dien. Chaos op het gebied van het personeelsbeleid.

(De VOORZITTER: Mag ik u even in de rede vallen? Overal in de zaal
vinden er onderonsjes plaats. Dat maakt het zo rumoerig dat ik denk dat
weinig mensen uw vragen kunnen volgen. Laat het overleg elders
plaatsvinden.)

De cliënten weten tot op heden vaak ook niet wie zij moeten bellen en wie hun
vaste medewerker is. Ze weten vaak niet eens dat hij nu voor een andere instelling werkt.
Vandaar mijn vragen.

In de update Stand van zaken huishoudelijke hulp van 28 maart schrijft u dat
Thuiszorg Diakonie enige problemen heeft met de cliëntenadministratie. Doelt u op mijn
hiervoor genoemde opsomming als ‘enige problemen’?

Volgens de update zouden alle medewerkers van Thuiszorg Diakonie inmiddels
een arbeidsovereenkomst hebben gekregen. Volgens onze berichten klopt dat niet.
Bedoelt u met arbeidsovereenkomst iets anders dan contract?

Wat is op dit moment uw bemoeienis met het zo snel mogelijk op orde brengen
van de problemen bij Thuiszorg Diakonie?

12
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen

De VOORZITTER geeft het woord aan wethouder Van der Burg.

Wethouder VAN DER BURG: Toen ik u een update gaf, doelde ik niet op uw
verhaal, want uw verhaal bevat een flink aantal onjuistheden. Het kan daarom nooit mijn
verhaal zijn geweest. In uw inleiding zei u dat het bij aanbestedingen zeer gebruikelijk is
om het personeel over te nemen. Volgens mij is dat feitelijk onjuist. We hebben er in dit
gezelschap namelijk nog uitgebreid over gesproken en u beklemtoonde dat dit moest
gebeuren en dat dit niet gebruikelijk was. We zien overigens dat de meeste organisaties
wel het personeel hebben overgenomen. Het is echter niet gebruikelijk.

Thuiszorg Diakonie heeft alle medewerkers per brief laten weten dat hun contract,
inclusief de verplichtingen met de Zonnehuisgroep, is overgenomen door Diakonie. Alle
medewerkers hebben dus gewoon een contract. Er hoeft dus in beginsel ook geen nieuw
contract te komen. Dat is wel zeer gebruikelijk bij een overname. Op dit moment
controleert Diakonie alle contracten omdat sommige contracten niet voldoen aan de HKZ-
kwaliteitsprocessen van Diakonie, dan wel niet aan de cao. Alleen die contracten zullen
opnieuw worden opgesteld en met de bewuste medewerker worden besproken. U zei ook
dat hun salaris al twee keer te laat is betaald. Ook dat is feitelijk onjuist. Amstelland
betaalde altijd rond de 25°° van de maand en Diakonie betaalt altijd aan het eind van de
maand uit. Er is dus wel later uitbetaald, maar niet te laat uitbetaald. Er is uitbetaald
conform het beleid bij Diakonie.

U zei ook dat er sprake was van fouten, bijvoorbeeld bij reiskostenvergoedingen.
Er is geen sprake van fouten daarbij. Diakonie hanteert de cao die op sommige punten
afwijkt van de reiskostenvergoeding die gold bij Amstelland. Daarnaast is Thuiszorg
Diakonie op een andere plek gevestigd. Dit betekent dat de reisafstanden van en naar
kantoor anders zijn geworden en dat er dus andere reiskostenbedragen uitkomen. Anders
is echter niet altijd fout, zeg ik tegen de Socialistische Partij.

Verder hebben ook alle cliënten van de overgenomen partij in de maand
december een brief gehad waarin stond dat hun medewerker overgaat naar Diakonie en
dat de cliënten mee kunnen gaan. Niet mee hoeven te gaan, want de cliënt heeft daarin
een vrije keuze. Bovendien is hen de mogelijkheid geboden om de zorgovereenkomst
over te laten gaan.

Heb ik hiermee al uw vragen beantwoord? Ik heb al gezegd dat de update op iets
anders sloeg. Er is wel sprake van een enorme toename van het aantal cliënten. Diakonie
had eerst 550 cliënten, nu zijn het er 2400. Dat heeft administratieve processen met zich
meegebracht, maar niet met betrekking tot de contracten, want die bezit men nog
gewoon. Uw vraag over de arbeidsovereenkomst heb ik volgens mij hiermee beantwoord.
Vraag 3 over het op orde brengen: de Dienst Wonen, Zorg en Samenleven werkt nauw
samen met Diakonie bij het eenduidig maken van de cliëntbestanden, niet met betrekking
tot de contracten tussen werkgever en werknemer. Ik heb u er al het een en ander over
verteld. Voor de rest is het behartigen van de belangen van de werknemer niet de taak
van de gemeente, maar van de vakbonden.

De VOORZITTER geeft het woord aan mevrouw Van der Pligt.

Mevrouw VAN DER PLIGT: Ik wil met dat laatste beginnen. Volgens mij hebt u in
uw zorgambitie duidelijke eisen voor de werknemers opgesteld en voelt u zich er wel
verantwoordelijk voor. Vandaag blijkbaar niet, maar toen u uw handtekening zette was er
wel sprake van een fatsoenlijke behandeling van het personeel. Bent u het met mij eens
dat het een en ander misschien niet goed met de medewerkers gecommuniceerd is? Zij

13
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
weten namelijk niet dat zij geen nieuwe contract krijgen, maar slechts een brief en dat hun
salaris een paar dagen later wordt overgemaakt. De mensen die wij hebben gesproken
waren zich daar niet van bewust. Kunt u als werkgever van Diakonie erop aandringen dat
deze zijn personeel goed voorlicht ten aanzien van de arbeidsvoorwaarden? Ik neem aan
dat dit past binnen uw zorgambitie.

De VOORZITTER geeft het woord aan wethouder Van der Burg.

Wethouder VAN DER BURG: Ik ben niet de werkgever van Diakonie. Ik ben de
contractpartij van Diakonie. Ik weet niet of er sprake is van verkeerde communicatie
tussen Diakonie en zijn medewerkers. Er is in ieder geval wel sprake van verkeerde
communicatie tussen uw bronnen en u, dan wel van verkeerde communicatie door u. U
hebt namelijk hier en ook op andere plekken dingen verkondigd die feitelijk onjuist zijn. Ik
ben in ieder geval blij dat de bespreking van de mondelinge vragen heeft duidelijk
gemaakt dat de boodschap die de SP hierover naar buiten bracht onjuist was. Het is goed
dat dit in ieder geval is rechtgezet, zowel naar de werknemers, de cliënten als anderen.

20 Vragen van het raadslid mevrouw Shahsavari-Jansen inzake het weer
handhaven van blowverboden.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Vorig jaar sprak de Raad van State uit dat
gemeenten geen blowverboden via de APV mogen afkondigen omdat blowen al verboden
is op grond van de Opiumwet. Verboden mogen niet worden gedupliceerd. De zaak was
aangespannen door omwonenden van het Hemonyplein. Zij wilden een blowverbod op
het speelterrein voor hun huis. De gemeente weigerde dit echter steeds. Wij hebben er
destijds schriftelijke vragen over gesteld en we wachten inmiddels al een jaar op
duidelijkheid zodat voorkomen kan worden dat kinderen in de wietlucht moeten spelen.
We zouden dat in het kader van de APV doen. Gelukkig is er vorige week duidelijkheid
gekomen toen de handhaving van blowverboden in de Tweede Kamer is besproken.
Minister Opstelten bevestigde daar dat blowverboden niet via de APV kunnen worden
ingesteld, maar wel door de driehoek. Deze kan besluiten om in een specifiek gebied de
Opiumwet strikt te handhaven. De grond hiervoor is gelegen in het feit dat het sinds
1 januari door een wijziging van de aanwijzing Opiumwet mogelijk is om tot vervolging
over te gaan bij het in bezit hebben van minder dan 5 g softdrugs. Anders dan voorheen is
er dan geen sprake meer van een automatisch politiesepot. Op grond hiervan hebben wij
de volgende vragen.

Het CDA wil graag weten op welke manier de burgemeester invulling gaat geven
aan deze nieuwe situatie en een nieuwe Aanwijzing Opiumwet. Welke consequenties
heeft dit en welke consequenties verbindt hij eraan?

Is de burgemeester bereid om via deze weg via de driehoek zo snel mogelijk een
blowverbod af te kondigen op het Hemonyplein en daar een bord te plaatsen met de
ondubbelzinnige tekst dat blowen daar niet is toegestaan?

Voor de CDA-fractie is het duidelijk. Blowen hoort niet in de openbare ruimte te
gebeuren, en zeker niet op kinderspeelterreinen, rond scholen en andere
jeugdvoorzieningen. Is de burgemeester bereid om er via de driehoek voor te zorgen dat
in ieder geval op die plaatsen met veel kinderen het blowverbod strikt zal worden
gehandhaafd?

14
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

De VOORZITTER geeft het woord aan burgemeester Van der Laan.

Burgemeester VAN DER LAAN: De situatie die we nu bespreken is ontstaan als
gevolg van een uitspraak van de Raad van State die inhield dat iets wat al verboden is
niet opnieuw verboden kan worden. Daarover is overleg gevoerd met het Openbaar
Ministerie. Ook de gemeente is daarin heel actief geweest. Dit heeft geresulteerd in een
aanpassing van de Aanwijzing Opiumwet per 1 januari 2012 door het College van
Procureurs-Generaal. Bij de richtlijnen zijn de woorden ‘in beginsel niet strafrechtelijk
optreden’ opgenomen. Dat is de juridische oplossing om onder bepaalde omstandigheden
toch een blowverbod in te stellen. Daarbij is afgesproken dat er een beleidsbrief zou
komen van het College van Procureurs-Generaal. Ik hoorde een heel kleine zucht in de
stem van mevrouw Shahsavari-Jansen, maar wij wachten dus op die beleidsbrief.
Daarmee gaan wij aan het werk in de driehoek.

Dit is dus de kern van uw vragen. We kunnen nu verder gaan en we gaan verder.
De manier waarop gaan we in de driehoek bespreken. Welke consequenties heeft dit?
We kunnen het nu wel doen. Ben ik bereid om op het Hemonyplein een verbod in te
stellen? Mijn inzet is niet om het in de gehele openbare ruimte in te stellen. Daarin ligt
misschien een verschil met het CDA. Ik ben echter niet gecharmeerd van het gebruik van
softdrugs in de buurt van scholen, kinderspeelplaatsen et cetera. Daarom gebeurde het
ook op het Hemonyplein. We komen er dus op terug. Daarmee hoop ik ook uw laatste
vraag beantwoord te hebben. Nee, niet overal in de openbare ruimte, maar wel daar waar
het maatschappelijke nadelen met zich meebrengt.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Dank u wel voor de toezegging. We zijn er erg
blij mee. De zucht was niet zo bedoeld. Ik ben blij dat u actie gaat ondernemen. De vraag
was specifiek gericht op de plaatsen waar veel kinderen zijn. Wij zijn van mening dat we
daar zo snel mogelijk blowverboden zouden moeten afkondigen. Ik begrijp dat het niet
haalbaar is om dit ook in de rest van de openbare ruimte te doen. Het zou ons echter een
lief ding waard zijn als we op heel korte termijn — zo snel als het mogelijk is — op
kinderspeelplaatsen en rond scholen en jeugdvoorzieningen een blowverbod afkondigen.
Wij wachten met spanning uw voorstellen af.

De VOORZITTER geeft het woord aan burgemeester Van der Laan.

Burgemeester VAN DER LAAN: Wij zullen niet alleen de haalbaarheid, maar ook
de wenselijkheid bekijken. Ik verheug mij op de discussie met onder andere u over wat er
precies wenselijk is.

De VOORZITTER geeft het woord aan de heer Ivens.

De heer IVENS: U komt met verdere voorstellen. Betrekt u daarbij ook de
beperkte politiecapaciteit die de regering niet vergroot? Kunt u ook toezeggen dat overlast
het belangrijkste criterium blijft bij de aanpak en niet zozeer het blowen?

De VOORZITTER geeft het woord aan burgemeester Van der Laan.

15
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

Burgemeester VAN DER LAAN: Een gebrekkige capaciteit is er nu niet. Dat is
een zorg voor de toekomst bij de vorming van de nationale politie. Dat is iets waarover de
hoofdcommissaris en ik intensief in overleg zijn. Laten we niet te somber zijn over de
afloop daarvan. Let ik er goed op dat het om overlast gaat? Ja, plus de belangen van
kinderen. Het gaat niet enkel om overlast, maar misschien bedoelt u met overlast
‘specifiek toegesneden op kinderen’. Dan zijn we het helemaal eens.

30 Vragen van het raadslid mevrouw Van der Velde inzake het overleg dat
de burgemeester heeft gehad met het MKB over het aan het werk helpen van top 600-
criminelen.

De VOORZITTER geeft het woord aan mevrouw Van der Velde.

Mevrouw VAN DER VELDE: Op maandag 2 april verscheen in De Telegraaf het
volgende bericht: “Burgemeester Van der Laan wil draaideurcriminelen uit de top 600 aan
een baan helpen. Hij organiseert een ambtswoningbijeenkomst met vertegenwoordigers
uit het bedrijfsleven en het MKB. De gemeente heeft inmiddels 250 personen uit de top
600 gescreend. Daaruit blijkt dat zij normaliter vrijwel kansloos zijn in de zoektocht naar
een baan. Ze zijn laag opgeleid, hebben psychotische stoornissen, gebruiken drugs of zijn
verstandelijk beperkt. De heer Van der Laan vindt het belangrijk dat er werk voor hen
gezocht wordt. In plaats van ze overvallen te laten plegen, moeten ze in dienst treden bij
bedrijven” Uiteraard zijn wij er ook voor dat draaideureriminelen geholpen worden om
weer normaal in de samenleving te kunnen functioneren. Het is echter te gek voor
woorden dat criminelen uit de top 600 op deze wijze voorrang krijgen bij het vinden van
een baan. Er zijn duizenden Amsterdammers die zich al jaren een slag in de rondte
solliciteren en graag aan het werk willen, maar geen baan kunnen vinden.

Begrijpt de burgemeester dat er burgers zijn die net zo verbaasd waren als wij en
boos gereageerd hebben op dit artikel?

Wij zijn erg benieuwd naar de reacties van het bedrijfsleven. Misschien kunt u hier
iets meer over vertellen.

Zijn er voorstellen gedaan voor eventuele kortingen, bijvoorbeeld op de
loonbelasting, en misschien een extra premie om deze criminelen in dienst te nemen?

Hoe groot acht de burgemeester het risico dat we nu draaideurwerknemers gaan
creëren? Werkgevers nemen mensen in dienst omdat ze goedkoop zijn en zodra de
financiële voordelen ophouden, worden ze ontslagen.

Het risico op recidive is erg groot en blijft groot. Kan de burgemeester beloven om
erop toe te zien dat deze mensen niet terechtkomen bij organisaties op het gebied van
verzorging en opvang van kwetsbare groepen als zieken, ouderen en kinderen?

Wil de burgemeester zich inzetten voor alle Amsterdammers die al jarenlang
solliciteren? Of geeft u als signaal dat iemand eerst criminele handelingen moet verrichten
waarna hij een baan in de schoot geworpen krijgt?

Er komt echter nog een punt bij. Door de bezuinigingen moeten delen van Pantar
sluiten. Daar hebben mensen gewerkt met dezelfde beperkingen als de mensen die we
nu aan een baan willen helpen. De groep wordt steeds groter, wat ertoe leidt dat deze
groep een groot voordeel krijgt ten opzichte van anderen. We begrijpen het wel, maar wij
willen dat ook de Amsterdammers het kunnen begrijpen, vandaar deze vragen.

(De VOORZITTER: De twee minuten voor het stellen van vragen zijn nu
om.)

Mag ik een kleine aanvulling doen?

16
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
(De VOORZITTER: Een kleine aanvulling.)

We hebben nagedacht over de manier waarop deze mensen te werk gesteld
zouden kunnen worden. Trots vraagt u om te overwegen of het mogelijk is om deze
mensen aan het werk te stellen in de kassen waar een groot tekort is.

De VOORZITTER geeft het woord aan burgemeester Van der Laan.

Burgemeester VAN DER LAAN: Ik dank mevrouw Van der Velde voor haar
vragen. Maandag is hierover een bericht naar buiten gekomen, niet via ons, maar via de
MKB-voorzitter. Toen ik maandagavond thuis was, werd mij aangeraden om niet naar
GeenStijl te gaan. Ik ben daar ongeveer 250 keer voor idioot uitgemaakt. Dit geeft mij de
gelegenheid om een paar dingen uit te leggen. Bij veel reacties dacht ik overigens: wie is
hier de idioot? Wij hebben te maken met een fenomeen dat gedurende decennia gegroeid
is. Dit zijn jongens die, door welke omstandigheden dan ook — en ik heb nu geen tijd om
dit te bespreken — kiezen voor het snelle geld en ontzettend schadelijke strafbare feiten
plegen. ledereen moet vooropzetten wat er gebeurt in het programma Top 600. Mede
dankzij 250 vrijgestelde rechercheurs worden zij nu veel meer opgepakt opdat zij hun
gerechte straf uitzitten en hun verantwoordelijkheid strafrechtelijk moeten nemen. Maar
dan? Daarna willen we dat ze niet opnieuw strafbare feiten plegen. Wat is louter rationeel
een van de beste manieren om te voorkomen dat iemand strafbare feiten blijft plegen?
Dat is iemand leren, opvoeden dat er een eerlijke weg is om geld te verdienen en hem
daarbij een beetje te helpen. Dat is in het belang van de slachtoffers, het is in het belang
van de gemeente Amsterdam en het is natuurlijk ook in het belang van de persoon die we
een nieuwe kans willen geven. Vaak zitten er ook vreselijke geschiedenissen achter. Dat
proberen we hier te doen.

Daarmee kom ik op uw voornaamste punt. Volgens sommigen creëert het een
voorrangssituatie. Mijn antwoord is: nee, want dit college en alle ambtenaren werken zich
sowieso uit de naad om iedereen aan het werk te helpen. Kijk naar de economie en u ziet
dat het aantal werklozen gedaald is van 43.000 naar 28.000. Dat is nergens in Nederland
vertoond. Mevrouw Van Es probeert met het arbeidsmarktbeleid iedereen zo snel en zo
goed mogelijk aan het werk te helpen. Daarbij worden recordcijfers behaald. In het
onderwijs wordt hard gewerkt om iedereen goed te kwalificeren. Daar gaat het hartstikke
de goede kant op. De Amsterdammers voelen over het algemeen wel dat er heel veel
gebeurt.

Dan de voorrangsvraag zelf. Hier is sprake van een hoger belang. Wij hebben dit
in de driehoek besproken. We hebben dit in de top 600-staf besproken. Hoe leggen we uit
dat we voor iemand met zulk een geschiedenis ons best doen om hem in de
schuldhulpverlening te krijgen, in een woonbegeleiding en zelfs aan een stageplaats of
aan werk te helpen en er een extra schep bovenop te doen? We moeten er niet omheen
draaien, we doen dat om de reden die ik net noemde: het hogere algemeen belang. Alle
Amsterdammers zijn ermee gediend dat we deze jongens weer op het rechte pad krijgen.
Ook de jongens zelf, maar ook alle Amsterdammers. Ik kan het uitleggen aan mensen van
straathoekerwerk die zeggen: ik heb ook cliëntjes die nog nooit een strafbaar feit
gepleegd hebben en die ook depressief op hun kamer zitten. Zij vragen of ik ook voor hen
hard ga rennen. Mijn enige uitleg is: als we dit probleem oplossen en ons uit het moeras
halen, dan kunnen we weer des te beter werken voor mensen die nog nooit een strafbaar
feit hebben gepleegd. Daarmee beantwoord ik eigenlijk al uw vragen. We dringen geen
enkel bedrijf iets op. We geven geen belastingkorting. We creëren geen

17
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
draaideurcriminelen. We gaan ze op een verstandige manier met een balans tussen
preventie en repressie weer op het rechte pad krijgen.

De VOORZITTER geeft het woord aan mevrouw Van der Velde.

Mevrouw VAN DER VELDE: Ik heb geen antwoord gekregen op bepaalde
vragen. Wat zijn de reacties van het bedrijfsleven? Is het recidiverisico bekend? Binnen
zes jaar valt een bepaald percentage weer terug in het oude gedrag. Hoe garandeert u
dat deze groep niet zal recidiveren?

De VOORZITTER geeft het woord aan burgemeester Van der Laan.

Burgemeester VAN DER LAAN: Ik heb ook nog niets gezegd over de kassen. We
hebben hier weinig kassen. Dat is eenvoudig niet in beeld. Wij doen een proef. Ik geloof
dat we nu al met tien mensen bezig zijn. We willen toe naar dertig mensen en daarna
verder. Ik kan u geen garantie geven. Ik kan er wel voor zorgen dat we iedereen goed
helpen. Ik heb een ambtswoninggesprek belegd over dit onderwerp. Er waren zeker tien
ondernemers die dit al doen en bereid waren om ons te helpen. Wij gaan ze helpen met
verzekeringen. De mensen die mij idioot noemen, mogen in de lach schieten. Moeten wij
hen verzekeren? Ja. Als er iets gebeurt, dan willen wij niet dat de werkgevers er de dupe
van zijn. We gaan ze ontzorgen. Ze krijgen allemaal een coach en we zorgen ervoor dat
de werkgever niets anders hoeft te doen dan wat een werkgever normaal doet. U vraagt
wat de reacties van het bedrijfsleven zijn. Dat was aanwezig. VNO-NCW, het MKB, Hart
voor de Samenleving en individuele werkgevers waren aanwezig. Verschillende mensen
van hier zaten erbij. Het zijn mensen die hun verantwoordelijkheid nemen. Wij gaan ze
niet overbelasten. Wij stellen hen in staat om die verantwoordelijkheid te nemen. Mevrouw
Van der Velde, ik ken u. Ik weet dat u op tafel zult dansen als het lukt.

4° Vragen van de raadsleden de heer Paternotte, de heer lvens, mevrouw
Shahsavari-Jansen en de heer Evans-Knaup inzake de relatie tussen Amsterdam en de
regering.

De VOORZITTER geeft het woord aan de heer Paternotte.

De heer PATERNOTTE: We hebben een lachende premier die de hielen likt van
de PVV en de voeten kust van de SGP. Een blije corpsbal die lacht bij het nemen van
maatregelen die mensen pijn doen. Dit zijn omschrijvingen van onze premier die de
wethouder Financiën zo nu en dan gebruikt. Ze zijn gebaseerd op forse verschillen van
inzicht met de premier waarbij D66 het meestal eens is met de wethouder. Dit kabinet
kiest liever voor zinloze bezuinigingen die mensen kansen ontnemen, dan voor
broodnodige hervormingen. Tegenwoordig is het bovendien normaal om inhoudelijke
verschillen met stevige taal aan te zetten. Als de wethouder Financiën van de grootste
stad de premier bij herhaling persoonlijk beledigt door te spreken van een hielenlikker of
een blije corpsbal, dan is onze wethouder een wegbereider. De vraag is hoe verstandig
dat is. Amsterdam onderhandelt met het kabinet over de Zuidas en praat over talloze
wetsvoorstellen. Zijn de belangen van de Amsterdammers gediend met het typeren van
de premier van Nederland, voorman van een regering die er nu eenmaal is, als een
hielenlikker? Wij vragen ons dat af. Daarom leg ik de burgemeester als voorzitter van het
college en aanvoerder van de ploeg graag de volgende drie vragen voor.

18
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

Ziet u een bijzondere verantwoordelijkheid voor u als burgemeester om de
banden tussen Amsterdam en andere gremia zo warm mogelijk te houden?

Worden dit soort uitspraken van de wethouder, waarbij we bij voorbaat weten dat
er landelijk nieuws mee gemaakt wordt, binnen het college afgestemd?

Delen u en het college de typeringen die de wethouder Financiën voor de premier
gebruikt?

De VOORZITTER geeft het woord aan burgemeester Van der Laan.

Burgemeester VAN DER LAAN: Geachte raad, de eerste vraag van de heer
Paternotte is of er een bijzondere verantwoordelijkheid bij de burgemeester berust bij dit
soort uitspraken. Ik denk dat deze verantwoordelijkheid niet bijzonderder is dan bij andere
zaken die het college aangaan. Het belangrijkste vind ik — en daarmee beantwoord ik
meteen uw tweede vraag — dat de wethouders de wet moeten houden en de stad moeten
dienen. Dat is hun voornaamste taak. De wethouders zijn daarnaast voorgedragen door
een bepaalde politieke partij waarin ze een rol moeten spelen. Er zijn er zelfs drie die het
predicaat ‘politiek leider’ dragen. Een van de aardige dingen van het college vind ik dat
men elkaar de ruimte gunt om ook die laatste rol te spelen. Dat levert met dit kabinet en
met deze samenstelling van het college van de stad een interessante situatie op.
Sommigen horen bij de regeringsfracties en anderen niet. Zolang zij dat zelf goed
afstemmen, sta ik heel erg op afstand. Ik moet mij namelijk zoveel mogelijk buiten de
politiek houden. Dat is mijn antwoord op de vragen 1 en 2.

Dan de vraag of ik zelf die typeringen deel. Ik zou bijna zeggen: vanzelfsprekend
niet, want ik heb slechts één rol: de burgemeestersrol. Ik moet, niet verbonden aan welke
partij dan ook, zorgen voor een goede verhouding tussen de stad en de regering.
Daarmee kom ik terug op de uitspraken van de heer Asscher. De heer Asscher is volgens
mij, maar belangrijker nog in de ogen van zijn collega-wethouders, heel goed in staat om
op het ene moment de pet van wethouder en belangenvertegenwoordiger van de stad op
te hebben en op het andere moment de rol te spelen waar ik net aan refereerde. Zodra
het slechts een beetje over de belangen van de stad gaat, heb ik hem nog nooit anders
dan een voortreffelijke relatie met de relevante bewindslieden zien hebben. Ik heb dat
letterlijk gezien met de ministers Kamp en Van Bijsterveldt en ook met de minister-
president. Ik denk dat de minister-president een beetje in de lach schiet als hij de soms
niet onpittige teksten van de heer Asscher over hemzelf leest. De heer Asscher krijgt dat
op een gegeven moment in zijn rol natuurlijk ook weer terug.

De VOORZITTER geeft het woord aan de heer Paternotte.

De heer PATERNOTTE: Allereerst is het goed om te horen dat dit onderwerp de
aandacht heeft van de burgemeester. U geeft duidelijk aan dat u voor uzelf geen
bijzondere verantwoordelijkheid ziet. U zegt ook dat er drie politiek leiders in het college
zitten en andere wethouders. Gelden voor de politieke leiders iets andere criteria in de zin
van de uitspraken die zij mogen doen dan voor de andere wethouders? Misschien kunt u
uitleggen wat uw gedachten daarover zijn. U zegt ook dat de wethouder Financiën zijn
petten goed weet te scheiden en dat hij goed weet wanneer hij spreekt als politiek leider
en wanneer als wethouder en dat daardoor de relaties met de premier voortreffelijk zijn.
Kunt u op deze uitspraak ingaan en uitleggen of de term hielenlikker volgens u
bevorderlijk is voor die relatie? De vraag die u nog niet hebt beantwoord, is of deze
uitspraken van tevoren binnen het college zijn afgestemd. Ik hoor het graag van u.

19
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen

De VOORZITTER geeft het woord aan burgemeester Van der Laan.

Burgemeester VAN DER LAAN: De eerste aanvullende vraag is natuurlijk een
fenomenale valkuil die u voor mij neerlegt. Een burgemeester zal nooit onderscheid
maken tussen verschillende soorten wethouders. Het omgangsrecht als ik het zo mag
noemen, is voor alle wethouders gelijk. Omdat drie van de zeven wethouders ook nog
politiek leider zijn, verkeren zij iets vaker in een context waarin dat ertoe zal doen. Ze
hebben niet meer rechten, maar ze komen vaker in de gevarenzone. Dat is één. Twee:
Van wethouder Asscher heb ik gezegd dat hij de functies goed weet te scheiden. Ik heb
gezegd dat hij ze goed weet te scheiden in zijn rol als wethouder. Dan is hij een meer dan
voortreffelijke belangenbehartiger van de stad die op vriendschappelijke voet verkeert met
de ministers die hij in zijn politieke rol op een andere manier bejegent. Mag ik het zo
neutraal formuleren? Daarover heb ik gezegd dat hij waarschijnlijk zijn eigen bejegening
terug zal krijgen. Daar bemoei ik mij niet mee. Dat is de rol van politicus waar de
burgemeester echt een beetje buiten moet blijven. Tot slot meen ik u wel antwoord te
hebben gegeven op uw vraag over de afstemming. Vaak gaat het daarbij om zaken die zij
op grond van hun politieke rol hebben. De ene keer doen ze dat in het college, de andere
keer bij andere gelegenheden waarbij ze met elkaar overleg hebben. Ik heb er geen erg
zwaar Oost-Duits systeem op bedacht.

De VOORZITTER geeft het woord aan de heer Ivens.

De heer IVENS: Als eerste mijn politieke complimenten aan de heer Asscher voor
zijn mooie woorden die hij kennelijk als politicus en als politiek leider gesproken heeft. Dat
bevreemdt mij enigszins, want hij wordt te pas en te onpas voorgesteld als wethouder.
Sterker nog: hij wordt als wethouder genoemd op dezelfde site waarop hij zijn toespraak
heeft gezet. Hoe ziet u de scheiding tussen het politiek leiderschap en de wethouder?
Kunt u dat definiëren? Ik constateer in ieder geval dat het dualisme voor de burgemeester
op dit terrein dood is. We zijn weer terug in het monisme. De politiek leiders zitten in het
college. Hulde daarvoor. Misschien gaan we weer helemaal terug naar het monisme. Kunt
u definiëren wat een politiek leider is? Zegt u verder dat dit soort uitspraken op geen enkel
moment in collegevergaderingen ter sprake komen? Niet vooraf en ook niet achteraf?

De VOORZITTER geeft het woord aan burgemeester Van der Laan.

Burgemeester VAN DER LAAN: Ik begin bij dat laatste. Ik heb dat uitdrukkelijk
niet gezegd. Ik heb gezegd dat we er niet altijd in het college over spreken. Is het
dualisme dood? Eerlijk gezegd begrijp ik deze aanvullende vraag niet. Natuurlijk is het
dualisme niet dood. Wat we tot nu toe besproken hebben, is ook niet negatief voor het
dualisme. Zie deze discussie. De belangrijkste vraag is uw eerste vraag. Wethouders zijn
7 keer 24 uur per dag wethouder. U mag ze dus aanspreken op de vraag of dit in het
belang van de stad is. Die vraag gaat niemand hier uit de weg. Namens het college zeg ik
dat dit niet tegen het belang van de stad is. Ik leg het accent echter op de rol bij een
partijbijeenkomst in De Balie waarin deze wethouder de betreffende uitspraak heeft
gedaan. Hij blijft 7 keer 24 uur verantwoordelijk. Die rol is nooit een reden om te schuilen
en te zeggen dat u er geen moties over mag indienen of uitspraken over mag doen. Het is
echter goed om de nuance aan te brengen. Wie weet, mijnheer Ivens, komt u ook nog wel

20
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
eens in dezelfde situatie terecht. Ik acht het vrijwel uitgesloten dat u gedurende de gehele
tijd die u eventueel in het college zou zitten nooit een partijpolitieke uitspraak zou doen.

De VOORZITTER geeft het woord aan mevrouw Shahsavari-Jansen.

Mevrouw SHAHSAVARI-JANSEN: Mijn vragen zijn gericht aan de heer Wiebes,
maar ik wil nog wel opmerken dat de uitspraken niet op een partijpolitieke bijeenkomst zijn
gedaan, maar in De Balie waar de heer Asscher was aangekondigd als wethouder van
Amsterdam en directeur van het wetenschappelijk bureau van de Partij van de Arbeid en
dus wel degelijk in zijn rol als wethouder. Mijn vragen zijn echter gericht aan de heer
Wiebes. U onderhandelt veel met Den Haag, onder andere over het openbaar vervoer dat
voor Amsterdam ontzettend belangrijk is. Het CDA heeft drie vragen aan u.

Spreekt u over onze premier als iemand die de hielen likt van de PVV, de voeten
kust van de SGP en een blije corpsbal is?

Spreekt de heer Asscher ook namens u als hij de premier op deze manier
typeert?

Helpen de uitspraken van de heer Asscher u als u met het Rijk onderhandelt?
Leveren ze een positieve bijdrage aan het debat? Of is het misschien omgekeerd en zijn
de continue aanvallen van de Partij van de Arbeid in Amsterdam op het kabinet niet
bevorderlijk voor de toch al niet altijd positieve relatie tussen Amsterdam en Den Haag en
zetten ze die relatie misschien nog verder op scherp?

De VOORZITTER geeft het woord aan wethouder Wiebes.

Wethouder WIEBES: Nee, de termen ‘hielenlikker’ en ‘corpsbal’ spreek ik nu voor
het eerst sinds een kwarteeuw weer uit. Laat dat een antwoord zijn op uw vraag. Ik luister
altijd graag en veel naar mijn collega-wethouder Asscher, maar ik heb nog nooit
aanleiding gevonden om naar De Balie te reizen om de partijleider van de Partij van de
Arbeid aan te horen. Ik weet ook niet wat hij daar gezegd heeft, maar ik neem aan dat hij
niet namens mij heeft gesproken. In onderhandelingen waarbij ik betrokken ben, heb ik
eerlijk gezegd niet gemerkt dat de onderhandelingen gehinderd werden doordat collega
Asscher iets verkeerds zou hebben gezegd. Dat wil niet zeggen dat ik hier namens het
hele college spreek. Misschien hebben anderen het wel gemerkt, maar in het specifieke
geval waarnaar u mij vraagt, heeft het mij niet gehinderd.

De VOORZITTER geeft het woord aan de heer Capel.

De heer CAPEL: Ik heb een aanvullende vraag aan de burgemeester naar
aanleiding van zijn antwoord over woordenwisselingen. U zei: de heer Asscher krijgt dat in
die rol nog wel terug van de premier. Ik ben een beetje in verwarring over de precieze rol
waarin dat gebeurt. Is dat in de rol van wethouder Financiën van deze stad of in een
andere rol?

De VOORZITTER geeft het woord aan burgemeester Van der Laan.

Burgemeester VAN DER LAAN: Ik denk dat als de premier, met alle
terughoudendheid die ook op mij als burgemeester van toepassing is, namelijk dat hij
boven de partijen staat, het inhoudelijk niet eens is en zich zou ergeren aan de uitspraken
van de heer Asscher, mans genoeg is om op dat vlak iets terug te zeggen. Ik kan

21
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
nogmaals bevestigen, en ik heb het ook de heer Wiebes horen zeggen, dat in het verkeer
tussen wethouder en minister zelfs sprake is van goede verhoudingen tussen al deze
wethouders en volgens mij ook alle ministers. Ik kan u een voorbeeld geven. Ik ben
vanochtend samen met de heer Van Poelgeest bij de heer Hillen geweest. Dat was een
voortreffelijke bespreking. Ik kan u het hele lijstje opnoemen. Ik heb nog nooit signalen
van spanning op dat gebied gekregen. Als ik zo doorga, dan geloof ik dat ik de carrières
van enkele wethouders in één vergadering verwoest. Ze weten wat hun
verantwoordelijkheid is en er is echt geen reden tot zorg.
6
Benoeming van de voorzitter en een bestuurslid van de Algemene
Programmaraad (Gemeenteblad afd.1, nr. 158)
6A
Benoeming van het raadslid mevrouw Alberts in de Commissie voor de
behandeling van Bezwaar- en Beroepschriften
Bij dit agendapunt wordt ingekomen stuk nr. 24 betrokken.
De VOORZITTER nodigt de leden Piek, Capel en Schimmelpennink uit, met hem
het bureau van stemopneming te vormen.
De VOORZITTER schorst de vergadering.
De VOORZITTER heropent de vergadering.
Ingeleverd werden 40 stembiljetten.
Benoemd zijn tot:
Voorzitter van de Algemene Programmaraad (Gemeenteblad afd.1, nr. 158):
mevrouw A. Graumans met 37 stemmen voor en 3 stemmen tegen.
Lid van de Algemene Programmaraad (Gemeenteblad afd.1, nr. 158): de heer
T.F.M. Veltman met 38 stemmen voor, 1 stem tegen en 1 stem blanco.
Lid van de Commissie voor de behandeling van Bezwaar- en Beroepschriften:
mevrouw R. Alberts met 40 stemmen voor.
6B
Voordracht van het presidium van de gemeenteraad van 4 april 2012 inzake
ontslagverlening aan het raadslid mevrouw R. Alberts als lid van het algemeen bestuur
van de gemeenschappelijke regeling Centraal Nautisch Beheer (Gemeenteblad afd. 1, nr.
176)
Bij dit agendapunt wordt ingekomen stuk nr. 24 betrokken.
22
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 176 van afd. 1 van het Gemeenteblad.

10A

Actualiteit van de raadsleden de heer L.G.F. Ivens, de heer J.M. Paternotte en de
heer I.R. Evans-Knaup van 30 maart 2012 inzake fraude bij het Gemeentevervoerbedrijf
(Gemeenteblad afd. 1, nr. 175)

De VOORZITTER geeft het woord aan de heer Ivens.

De heer IVENS: Het is jammer dat we dit onderwerp hier bespreken, maar het
kan niet anders. De berichten die de afgelopen week naar buiten zijn gekomen, worden
door De Telegraaf getypeerd als: de beerput van het Gemeentevervoerbedrijf. Woorden
die in het artikel van afgelopen zaterdag onderbouwd werden. Er wordt melding gemaakt
van fraude, vriendjespolitiek en van het over de balk smijten van heel veel geld. Heel veel
geld van de Amsterdammers. Het is daarom goed dat er onmiddellijk op gereageerd is.
Mijn complimenten aan de algemeen directeur van het Gemeentevervoerbedrijf die
onmiddellijk een goed en onafhankelijk onderzoek aankondigde. Ook complimenten aan
het college dat er meteen bovenop zat en wil weten wat er aan de hand is. Het wil erop
toezien dat het onderzoek onafhankelijk is. De vraag is hoe u erop gaat toezien dat het
onderzoek daadwerkelijk onafhankelijk is. Zou het niet beter zijn als u namens de
gedupeerden, de Amsterdammers, de leiding neemt bij het onderzoek en dat u de
opdracht verstrekt voor het feitenonderzoek? Wanneer denkt u dat we de resultaten van
dit feitenonderzoek kunnen verwachten? De onderste steen moet namelijk absoluut boven
komen. Als we de feiten kennen, dan weten we ook wat de vervolgstappen moeten zijn en
of die er moeten komen.

De minister heeft inmiddels al gezegd dat deze beschuldigingen zo ernstig zijn dat
zij iemand op non-actief wil stellen. Dat lijkt mij een juiste gang van zaken. We zien het
vaker. Als er een onderzoek naar iemands optreden gedaan wordt, dan wordt er even pas
op de plaats gemaakt. Geen beschuldiging, want we onderzoeken eerst de feiten, maar
wel op non-actief stellen. Het bevreemdt mij dat de minister dit wel doet, maar dat het
Gemeentevervoerbedrijf dat vooralsnog niet doet. Ik ben benieuwd naar de mening van
het college hierover. Zou het niet netjes zijn als het Gemeentevervoerbedrijf, in navolging
van de minister, de twee directeuren die met naam genoemd worden ook op non-actief
stelt, zonder dat wij hen van iets beschuldigen? We willen immers eerst de feiten weten.
Op die manier kunnen we de conducteurs en de bestuurders extra in bescherming
nemen. Zij krijgen namelijk de vragen. Daar komen de klanten die vragen waarom ze voor
de tram moeten betalen als het geld via fraude verdwijnt. Zij kunnen dan antwoorden dat
het bedrijf dit uitermate serieus neemt, dat het de feiten onderzoekt en de personen die
beschuldigd worden op non-actief heeft gesteld. Neem het op voor de conducteurs en
bestuurders en neem even afstand van de beide directeuren. Wat vindt het college
daarvan?

Dan de integriteitsregels van het Gemeentevervoerbedrijf. Er is een aantal
uitspraken gedaan. We weten niet wat ervan waar is en daarom stel ik een algemene
vraag. Zijn er integriteitsregels bij het Gemeentevervoerbedrijf? Bijvoorbeeld: geen
opdrachten geven aan eigen bedrijven of aan bedrijven waarvan iemand in de raad van

23
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
advies zit. Zijn er ook regels waardoor directieleden niet zonder controle contracten
kunnen afsluiten? Is dit bij onze trots, ons Gemeentevervoerbedrijf, onmogelijk?

Regels voor inhuur. We hebben in Amsterdam strenge regels voor inhuur
bepaald. Wat lezen we? Dat er bij het Gemeentevervoerbedrijf wel degelijk mensen fors
meer dan het salaris van de minister-president hebben gekregen. Ik weet dat het invoeren
van de ov-chipkaart in Amsterdam een enorme klus was, maar twee keer zo lastig als het
besturen van heel Nederland, dat bevreemdt mij enigszins. Bent u bereid om de
gemeentelijke regels voor topsalarissen ook voor gemeentelijke bedrijven te laten gelden
en in dit specifieke geval dus voor het Gemeentevervoerbedrijf? Dit is geld van de
Amsterdammers dat nu in diepe zakken lijkt te verdwijnen. Ik ben in ieder geval blij dat we
nog zeggenschap hebben over het Gemeentevervoerbedrijf zodat we dit kunnen
onderzoeken, kunnen toezien op een goed onderzoek en kunnen ingrijpen indien dat
nodig blijkt te zijn en indien blijkt dat het geld van de Amsterdammer hier niet goed is
besteed.

De VOORZITTER geeft het woord aan de heer Paternotte.

De heer PATERNOTTE: Er zijn zware beschuldigingen geuit aan het adres van
het Gemeentevervoerbedrijf. Uit de e-mails in De Telegraaf schreeuwt de term ‘corruptie’.
De reacties van de directeuren van het Gemeentevervoerbedrijf en de wethouder zijn
zoals wij ze mogen verwachten. Er komt een feitenonderzoek binnen het bedrijf.
Daarnaast wil de gemeente alle relevante feiten op tafel hebben met daarbij de
onderliggende documenten. Ik denk dat iedereen in deze zaal het over twee dingen eens
is. De onderste steen moet zo snel mogelijk boven komen, maar we verklaren niemand
schuldig voordat schuld bewezen is. Daarom is het van belang dat het onderzoek dat het
Gemeentevervoerbedrijf instelt alle feiten verzamelt die de gemeente wil hebben. Als we
daar geen zekerheid over hebben, dan dient de gemeente een eigen onderzoek in te
stellen. We horen graag van de wethouder en het liefst ook van de bestuurder van de
stadsregio hoe zij hierin te werk willen gaan. Daarvoor heeft D66 nog een aantal directe
vragen.

Wat wordt bedoeld met ‘onderliggende documenten’ waar de wethouder in De
Telegraaf van afgelopen vrijdag naar verwijst?

Was de gemeente op de hoogte van het bestaan van het onderzoeksrapport van
DPA uit 2008?

Kan de portefeuillehouder van de stadsregio die daadwerkelijk opdrachtgever en
financier van het vervoerbedrijf is een reactie geven op de huidige situatie?

De VOORZITTER geeft het woord aan de heer Evans-Knaup.

De heer EVANS-KNAUP: Fraude, of alleen al het vermoeden ervan, geeft onrust.
Zeker als het gebeurt bij een maatschappelijk bedrijf als het Gemeentevervoerbedrijf.
Onrust omdat het de geloofwaardigheid aantast en omdat mensen er eenvoudig boos
over worden. Dat is natuurlijk terecht, want er wordt mogelijk gesjoemeld met geld van
ons allemaal en bij een bedrijf waar door bezuinigingen de service onder druk komt te
staan en de prijs omhooggaat. Niet alleen het publiek wordt er boos en moedeloos van,
ook het personeel. Ook dat moet offers brengen en staat dagelijks oog in oog met klanten.
Het personeel moet het vertrouwen hebben dat het management van het bedrijf het bedrijf
zo goed mogelijk en zo zuinig mogelijk draaiend houdt. Ook al is het
Gemeentevervoerbedrijf op afstand gezet, wij hebben nog steeds een zorgtaak voor de

24
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
klanten en het personeel. Die zorgtaak begint voor ons bij het naar boven halen van de
waarheid. Het bestuur van het Gemeentevervoerbedrijf voert een onafhankelijk onderzoek
uit. Wij willen graag weten of het college weet heeft van deze opdracht en van de precieze
formulering ervan, of het tevreden daarover is en of het denkt dat dit onderzoek een
volledig beeld van de mogelijke fraude geeft.

Daarnaast hebben we nog een andere zorg. De stadsregio zal binnenkort de ov-
concessie voor Amsterdam aanbesteden en wij willen dat het Gemeentevervoerbedrijf
daaraan deelneemt. In hoeverre kan een fraudezaak, zeker als deze een grote omvang
heeft, de kansen van het Gemeentevervoerbedrijf verkleinen? Mocht er een BIBOB-toets
worden gedaan, bestaat dan de kans dat het Gemeentevervoerbedrijf die toets niet
doorstaat als er nu niet adequaat wordt gehandeld?

De VOORZITTER geeft het woord aan de heer Piek.

De heer PIEK: De berichten over mogelijke corruptie en fraude bij het
Gemeentevervoerbedrijf zijn ernstig. Als er ook maar iets van waar is, dan is dat
schokkend en onaanvaardbaar. Het is slecht nieuws voor de medewerkers, het is slecht
voor het Gemeentevervoerbedrijf en het is ook slecht voor Amsterdam. Het is goed dat de
raad van commissarissen en de directie meteen hun rol hebben opgepakt en een externe
accountant de opdracht hebben gegeven tot het verrichten van forensisch onderzoek.
Kernwoorden daarbij zijn voor de VVD degelijkheid en voortvarendheid. Het mag geen
maanden duren voordat we weten wat er aan de hand is.

Wat zijn de exacte overwegingen om de betrokken directeuren hangende het
onderzoek niet te schorsen? De minister heeft immers wel het contract met het
voormalige hoofd van de chipkaart van het Gemeentevervoerbedrijf en het huidige lid van
de commissie-Meijdam opgeschort.

Hoe wordt de onafhankelijkheid afdoende gewaarborgd? In een eerder stadium
kunnen er immers gesprekken binnen de raad van commissarissen hebben
plaatsgevonden en wij willen dat graag weten. Het gaat hier immers om de
opdrachtgever. Ik neem aan dat de raad van commissarissen contact heeft gezocht met
het college. Is er overwogen om het Bureau Integriteit een rol te laten spelen? Zo nee, op
welke manier zou dit bureau er alsnog bij betrokken kunnen worden?

Is het college bereid om ons — desnoods vertrouwelijk — in de komende tijd
voortdurend op de hoogte te houden van nieuwe ontwikkelingen?

In Het Parool las ik dat het Gemeentevervoerbedrijf overweegt om juridische
stappen tegen het dagblad De Telegraaf te nemen. Is het college het met ons eens dat in
dit stadium de prioriteit moet liggen bij het onderzoek en niet bij het nemen van juridische
stappen tegen de boodschapper van het slechte nieuws?

De VOORZITTER geeft het woord aan de heer Jager.

De heer JAGER: De Partij van de Arbeid deelt de zorgen over de vermeende
fraude. Het is zorgwekkend en het is noodzakelijk dat de onderste steen boven komt.
Hulde aan de algemeen directeur van het Gemeentevervoerbedrijf, de heer Schmeink, om
meteen actie te ondernemen en ook hulde aan de wethouder om ons meteen in de
commissievergadering van vorige week te informeren. Een aantal vragen is al gesteld.
Mijn vraag betreft vooral het huidige structuurregime. Wat is op dit moment de precieze
positie van de algemene vergadering van aandeelhouders, de wethouder en de
gemeente? Hoe steekt de informatievoorziening in elkaar? Klopt het dat de

25
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
informatievoorziening aan de aandeelhouders slechts beperkt geborgd is en zich vooral
richt op de positie van de directie ten opzichte van de raad van commissarissen?

Klopt het dat de raad van commissarissen als eerste toezicht moet houden op de
manier waarop de directie invulling geeft aan de zorgplicht, het zorgvuldig besturen van
de vennootschap? Klopt het dat de raad van commissarissen op dit moment de partij is
die bevoegd is om alle boeken, alle bescheiden, alle correspondentie in te zien en
toegang mag krijgen tot alle gebouwen en terreinen die tot de vennootschap behoren?

Kan het college ingaan op het huidige structuurregime en onze positie als
aandeelhouder weergeven?

De VOORZITTER geeft het woord aan mevrouw Van der Velde.

Mevrouw VAN DER VELDE: Er is al een heleboel gezegd. Ik wil alleen enkele
aanvullingen geven. Er wordt keihard beweerd dat er fraude gepleegd is. De wethouder
heeft al gezegd dat er een onderzoek komt. Trots sluit zich aan bij de indieners van de
actualiteit, maar we hebben nog wel enkele vragen. Als de berichten juist zijn, dan
betekent het dat heel veel mensen flink hebben zitten slapen. Niet alleen bij het
Gemeentevervoerbedrijf, maar ook onder ambtenaren en bij de Rekenkamer. Ik kan mij
niet voorstellen dat, als er op een dergelijke schaal fraude gepleegd zou zijn, dit niet
eerder zou zijn opgemerkt. Dit kan volgens ons bij het onderzoek worden betrokken.
Amsterdam is grootaandeelhouder van het Gemeentevervoerbedrijf en wij pompen er
waanzinnig veel gemeenschapsgeld in. Amsterdammers hebben daarom het recht om te
weten wat er aan de hand is. Wij willen dan ook vragen om waar het kan zoveel mogelijk
in de media uit te leggen wat het plan van aanpak wordt en de Amsterdammers daarin
mee te nemen.

Àls er inderdaad mensen hebben zitten slapen en als er een rapport bij de
directeur is ingediend zoals in het artikel wordt beweerd, dan verbaast het ons dat degene
die het bewuste rapport waarin gemeld wordt dat er frauduleuze handelingen plaatsvinden
heeft gelezen niet de weg naar buiten heeft gevonden. Volgens ons is dat namelijk
wettelijk verplicht. Wie op de hoogte is van fraude hoort daarop te handelen. Dat is niet
gebeurd. Misschien kan deze vraag ook bij het onderzoek betrokken worden.

Het verbaast ons ook dat de betrokken mensen in De Telegraaf met naam en
toenaam worden genoemd. In de zedenzaak wordt in elk geval uit fatsoen de achternaam
weggelaten. Wij vinden het kwalijk dat mensen worden genoemd omdat zij geschaad
worden voordat er überhaupt iets bewezen is. Laten we eerst het onderzoek afwachten
waarna er handelend opgetreden kan worden. Dan hebben we een juridisch proces.
Mensen zijn nog steeds onschuldig totdat het tegendeel is bewezen.

We hebben begrepen dat het college al met een onderzoeksbureau bezig is. Is al
bekend welk bureau het is en of er een tijdpad is afgesproken? Zijn de bronnen met naam
en toenaam bekend? Het kan zijn dat ook deze mensen boter op hun hoofd hebben en
we zouden het erg vreemd vinden als mensen onder de klokkenluidersprocedure vallen
terwijl ze mogelijk op de hoogte zijn van frauduleuze handelingen.

Verder wacht Trots het onderzoek vol vertrouwen af. Wij verwachten dat het
onderzoek niet al te lang zal duren en dat de raad bij elke stap daarin wordt betrokken.

De VOORZITTER geeft het woord aan de heer Van Drooge.

De heer VAN DROOGE: Het is uiteraard van het grootste belang om vast te
stellen of er waarheid zit in de berichten in De Telegraaf. Het is ook van groot belang dat

26
Jaar 2012 Gemeente Amsterdam

Afdeling 2 Gemeenteraad R

Vergaderdatum 4 april 2012 Raadsnotulen
dit snel gebeurt. Wij zijn blij dat de raad van commissarissen meteen heeft gereageerd en
dat het college de vinger aan de pols houdt. De raad van commissarissen heeft in deze
constructie uiteraard de eerste verantwoordelijkheid en houdt namens ons als
aandeelhouders toezicht. Men heeft een onafhankelijke accountant gezocht. Ik wil het
college vragen om ons op de hoogte brengen zodra daar iets uitkomt. Hoe eerder de
onrust voorbij is, hoe beter. De onrust is voorbij op het moment dat blijkt dat het bericht
een canard is of terecht is en er maatregelen zijn genomen. Daar wil ik het bij laten, want
ik denk dat datgene wat er nu gedaan is, gedaan is zoals het hoort. Ik ben er dan ook
uiterst tevreden over.

De VOORZITTER geeft het woord aan wethouder Gehrels.

Wethouder GEHRELS: Ik heb afgelopen donderdag de Commissie voor
Economische Zaken, Bedrijven, Personeel en Organisatie geïnformeerd. We hebben
uiteraard een aantal stappen ondernomen. Er is in het college over gesproken. Het
college is aandeelhouder. De wethouder Deelnemingen doet de reguliere zaken, maar
aangezien het hier om een integriteitskwestie gaat, ligt het voor de hand dat de
burgemeester deze behandelt.

De VOORZITTER geeft het woord aan burgemeester Van der Laan.

Burgemeester VAN DER LAAN: Ik begin met te zeggen dat het college de zorgen
die zojuist door de raad geuit zijn expliciet onderschrijft. Dit zijn serieuze beschuldigingen.
Het is prettig dat alle sprekers complimenten hebben gegeven aan de directeur van het
Gemeentevervoerbedrijf. Zodra hij kennis hiervan nam, heeft hij zijn aandeelhouder
geïnformeerd. Er zijn ook complimenten geuit aan het adres van de wethouder die de
informatie vrijwel meteen kon delen met de commissie. De eerste toezegging die ik u doe
is dat we daarmee doorgaan hoewel dat bijna vanzelf spreekt. We zullen u onverwijld op
de hoogte houden van belangrijke ontwikkelingen.

Ik loop de vragen langs. De heer Ivens vroeg of het niet beter zou zijn als het
college als opdrachtgever van het onderzoek zou fungeren en niet de raad van
commissarissen. Het college neemt datgene wat er gebeurd is heel erg serieus, maar er
is natuurlijk sprake van een Scylla en een Charibdis waar we zeer voorzichtig mee
moeten zijn. Dit werd ook goed verwoord door de heer Paternotte en door diverse
sprekers. We willen niet dat mensen die zich nog tegen ernstige beschuldigingen moeten
kunnen verweren op voorhand worden veroordeeld. Dat is de presumptie van onschuld
aan de ene kant. Aan de andere kant willen we alles doen om zulke serieuze
beschuldigingen tot op de bodem uit te zoeken. Tussen die twee klippen moeten we door.
We moeten dat doen door om te beginnen heel secuur naar de rollen te kijken die
iedereen moet spelen. Het gaat hier om een verzelfstandigd bedrijf dat een raad van
commissarissen heeft die dit ook heel serieus neemt met zijn algemeen directeur, de heer
Schmeink. Wij vinden dat het de taak van de raad van commissarissen is om dit proces te
organiseren en in goede banen te laten verlopen. Voor ons, als eigenaar van het bedrijf,
met een verantwoordelijkheid voor de reizigers en het personeel zoals u terecht hebt
gezegd, is het de taak om er heel dicht bovenop te zitten en erop toe te zien dat het goed
gebeurt. Zo zou volgens ons de rolverdeling moeten zijn. De rol van opdrachtgever hoort
in die optiek bij de raad van commissarissen. Ik heb gisteravond voor het eerst zelf mogen
spreken met de raad van commissarissen die hiervoor een commissaris heeft
aangewezen die in 2010 is aangetreden en die dus niets met de relevante periode te

27
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
maken heeft en die fungeert als contactpersoon. Dat is de heer Hans Bakker. U kent hem
van de RAI waarvan hij algemeen voorzitter is. De eigenaar wordt geïnformeerd over de
wezenlijke stappen in dit proces en hij moet zijn consent verlenen. De raad van
commissarissen is in principe degene die in actie komt. Wij zitten erbovenop.

U vroeg naar de termijn. Anderen hebben dat ook gedaan. Er was al een bureau
gevraagd om een opzetje te maken. Dat resulteerde in een voorstel om het onderzoek in
twaalf weken te doen, met een tussenbericht na een maand. Indachtig eerdere
gesprekken met u over andere zaken hebben we gezegd dat er eigenlijk een termijn van
vier weken aangehouden moest worden. De raad van commissarissen heeft toegezegd
om dat te proberen. Het is nu dus omgedraaid. We doen het in principe in vier weken. We
hebben dan misschien niet alles even grondig uitgezocht, maar binnen vier weken willen
we wel de essentie weten.

(De heer PATERNOTTE: De burgemeester zegt dat we consent geven
aan het onderzoek en er vervolgens bovenop zitten. Kunt u daar op
ingaan en uitleggen op welke manier wij er bovenop zitten? Op welke
manier is de gemeente betrokken bij het onderzoek?)

Dat ben ik aan het uitleggen. Bij een onderzoek gaat het om de vraag wie de
persoon van de onderzoeker is. Welke andere personen of instanties zetten we eromheen
om ervoor te zorgen dat alles goed gaat? Wat is de vraag die beantwoord moet worden?
Welke termijn krijgt de onderzoeker? Wat spreken we af over openbaarheid? Er is geen
onderwerp in dit verband, geachte raad, waar wij buiten staan. Wij zullen in dit proces
nooit zeggen: daar gaan wij niet over. Wij hebben met de raad van commissarissen
namelijk de basisafspraak gemaakt dat hier het consent van het college als eigenaar en
als uw vertegenwoordiger past.

(De heer PATERNOTTE: Dat betekent dus dat voor alle vragen, de
termijn, de persoon et cetera de gemeente in overleg met de raad van
commissarissen een besluit neemt. Dat is de afspraak.)

Dat is precies wat ik zeg. De commissarissen hebben het voortouw en aan ons
wordt gevraagd of wij het ermee eens zijn. Wij doen dat namens u.

Ik heb hiermee de meeste vragen van de heer Ivens beantwoord en ook die van
andere mensen, maar voor de zekerheid zal ik het heel kort nog even zeggen. Wij mikken
op een termijn van vier weken.

Verder vroeg u nog om het op non-actief stellen van de directieleden. Daar komen
het dilemma dat we niet willen handelen in strijd met de presumptie van onschuld en dat
we de zaak heel ernstig willen nemen heel pregnant samen. U vraagt: waarom niet op
non-actief stellen zoals de minister met een adviseur gedaan heeft? Dat is meteen een
aspect. De mevrouw die in het artikel genoemd wordt, is op dit moment voor de minister
lid van de werkgroep-Meijdam en verricht daar advieswerkzaamheden. Dat is een heel
andere positie dan waarmee wij te maken hebben: twee fungerende directieleden. Even
pas op de plaats maken zoals u vraagt, wat vaak heel verstandig is, ligt in dit geval
moeilijker. Wij hebben met de raad van commissarissen afgesproken dat er met de
hoogste prioriteit weerwoord wordt gevraagd en dat daartoe volgende week nog een
gesprek zal plaatsvinden. We willen niet op de feiten vooruitlopen door hen al te
veroordelen, want het op non-actief stellen heeft een aanzienlijk diffamerende werking. De
andere kant is dat we alles willen uitzoeken en het bedrijf niet willen schaden. Volgende
week spreken we daar verder over.

(De heer IVENS: In een eerder stadium zei u dat u probeert om in vier
weken tijd zoveel mogelijk boven water te krijgen en die resultaten voor te
28
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
leggen. Is het doel om binnen vier weken met de informatie te komen? Of
is het doel om alle informatie boven water te krijgen?)

Het doel is om binnen vier weken alle informatie boven water te krijgen. Ik maak
echter, mede namens de raad van commissarissen, het voorbehoud dat geen mens hier
weet wat we wel en niet tegenkomen en of het zeker zal lukken in vier weken. Het is
echter onze uitdrukkelijke bedoeling.

(De heer IVENS: Als ik het goed begrijp, dan denkt u binnen vier weken
resultaten te kunnen presenteren. Daar gaat u zich voor inzetten. Mocht
er nog aanvullend onderzoek nodig zijn, dan gaat u net zo lang door tot
de onderste steen boven is en alle feiten boven water zijn.)

Dat lijkt mij een adequate samenvatting.

(Mevrouw VAN DER VELDE: Als er een vermoeden van fraude is en er
komt een onderzoek bij het Gemeentevervoerbedrijf, waarbij er sprake is
van heel veel gemeenschapsgeld, hoort er dan geen justitieel onderzoek
plaats te vinden? Ik vraag me dat af en mijn collega’s kunnen die vraag
niet beantwoorden. Daarom dacht ik: ik stel die vraag maar aan de
burgemeester.)

U bent bij de burgemeester ook best een beetje aan het goede adres, mevrouw
Van der Velde. Ik ga namelijk ook over de politie. Een van de dingen die wethouder
Gehrels al bij de eerste contacten heeft gezegd en wat gisteren door mij nog is herhaald,
is: zodra men bij het onderzoek op strafbare feiten stuit, dan zal daarvan aangifte worden
gedaan bij de politie. Dat is een duidelijk antwoord aan u. Als iemand het voorbeeld moet
geven, dan is het een overheidsbedrijf.

De vraag over de integriteitsregels bij het Gemeentevervoerbedrijf kan ik nu niet
beantwoorden. Ik kom er zo snel mogelijk op terug. Ik ga er voetstoots van uit dat ze er
zijn, maar ik moet een beetje voorzichtig zijn omdat ik dat niet van tevoren heb uitgezocht.
Ik verbind eraan dat ik van plan ben om volgende week dinsdag of woensdag met de raad
van commissarissen en met de algemeen directeur door te praten. Dat zal in die week
leiden tot een brief aan u. Gisteren is al afgesproken dat het onderzoek uiterlijk volgende
week moet starten.

De heer Ivens heeft ook een vraag gesteld over de regels voor salarissen. De
heer Ivens weet dat hij mij wakker mag maken voor discussies over salarissen van
topfunctionarissen. Hier zou ik dat graag even buiten willen laten.

Ik hoop dat ik de kernvraag van de heer Paternotte zo-even heb besproken. Ik
was blij met zijn benadering. Ik heb gisteren pas de onderliggende documenten gezien,
maar we hebben al wel de rapportage van KPMG waar u aan refereerde gekregen. We
hebben haar nog niet grondig bestudeerd, maar ze is natuurlijk wel van belang. De
huidige situatie betekent dat ik over de integriteit ga. Mevrouw Gehrels blijft doen wat zij al
jaren doet, namelijk de reguliere gang van zaken.

(De heer PATERNOTTE: U zei dat u gisteren het onderzoek van KPMG
hebt ontvangen. Ik vroeg echter of u het onderzoek van DPA uit 2008
kende waaruit een passage in het verhaal in De Telegraaf van afgelopen
zaterdag is opgenomen. Aansluitend op wat u zei over wethouder Gehrels
heb ik nog een vraag. Vanwege het feit dat dit een integriteitskwestie is,
behandelt u dit dossier. Betekent dit dat we voor alles wat met dit
onderzoek te maken heeft in de komende tijd bij u moeten zijn en niet
meer bij mevrouw Gehrels?)

Op die laatste vraag kan ik met ‘ja’ antwoorden. Dat is daarvan het gevolg. Wat de
eerste vraag betreft: ik weet niet precies wat we allemaal hebben. In de brief die ik zojuist

29
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
heb toegezegd aan de heer Ivens kan ik een alinea daaraan wijden. Belangrijker voor u is
dat het college vrijdag al bij monde van mevrouw Gehrels aan de raad van
commissarissen van het Gemeentevervoerbedrijf gevraagd heeft om alle relevante
documenten te krijgen. Er zal dus geen sprake zijn van een gebrekkige informatiestroom.

Ik ben het uiteraard ook met de heer Evans-Knaup eens, net als met de heer
Ivens en de heer Paternotte. Resteert nog zijn vraag of de aanbesteding in gevaar komt.
Niet direct, maar dit is natuurlijk niet fijn. Om in een al lopende aanbestedingsprocedure
met deze beschuldigingen in het nieuws te komen, is bezwaarlijk voor het personeel dat
daarmee aan het werk is, denk aan de algemeen directeur zelf, maar ook voor de
beeldvorming. Het antwoord kan helaas alleen maar zijn: dat is lastig. Het is nog te vroeg
om te zeggen dat de aanbesteding in gevaar is, maar het is zeker vervelend. Het
Gemeentevervoerbedrijf staat weliswaar op afstand, maar ik ben het met u eens dat wij
een zorgtaak hebben die tot nu toe is ingevuld door mevrouw Gehrels. Ik ga daar ook
mee door.

Ik kan ook de opmerkingen die de heer Piek maakte geheel onderschrijven. Van
hem resteert de vraag of hier een rol is weggelegd voor het Bureau Integriteit. Het is de
bedoeling dat een forensisch bureau het onderzoek gaat verrichten. U weet dat Nederland
een aantal van deze forensische bureaus kent. Het is uitdrukkelijk de bedoeling dat
daarnaast een gezaghebbend en onafhankelijk persoon bekijkt of het onderzoek goed
gebeurt, of de vragen goed zijn, enzovoort. Dat is voor de raad van belang om te weten.
Daarom hebben wij op dit moment geen rol voor het Bureau Integriteit. Ik denk dat het
daarvoor minder gekwalificeerd is dan de grote forensische bureaus. Bovendien zou de
gemeente in dat geval een grotere rol spelen dan op dit moment passend is.

(De heer VAN DROOGE: Misschien kan de burgemeester iets meer
zeggen over de onafhankelijke persoon die ernaast komt te staan. Is dat
iemand van de gemeente? Is dat iemand namens de commissarissen?
Wat bedoelt u er precies mee?)

We hebben gisteren al een lijstje met namen besproken. We hebben gewoon
gezocht naar de meest gezaghebbende persoon op het gebied van fraude. lemand naar
wie een journalist belt als hij ergens fraude ziet. Wie moet hij dan hebben? Dan kijkt hij in
het elektronische kaartenbakje. Ik weet zeker dat deze naam dan bij de eerste drie staat.
De betreffende persoon was vanochtend niet te bereiken, anders had ik het u vandaag al
kunnen zeggen. Het is een hoogleraar die gezaghebbend is op het gebied van
fraudebestrijding.

(De heer VAN DROOGE: Wie vraagt die man?)

De raad van commissarissen. Die heeft echter het consent van ons.

De raad voortdurend op de hoogte houden van de ontwikkelingen. Het is natuurlijk
goed om nu een vrije zone te creëren waarin het onderzoek goed gedaan kan worden en
we niet steeds met elkaar praten over onvolledige gegevens. Misschien mag ik het zo met
u afspreken: wij zullen er alles aan doen om de raad van commissarissen aan de termijn
van vier weken te houden. Zodra het mogelijk is, sturen wij u het rapport toe. Er is ook
nog sprake van een openbaarheidskwestie, want we zullen ook met bepaalde
privacyaspecten rekening moeten houden. We zullen met u bespreken hoe we dat
zorgvuldig kunnen doen. Laten we u tussendoor niets vertellen, tenzij er zaken zijn
waarvan we weten of kunnen aanvoelen dat de raad ze onmiddellijk wil weten. Ik zou daar
voorzichtig in willen zijn.

Geen stappen tegen De Telegraaf? Daar ben ik het mee eens. De Telegraaf is
boodschapper en of de berichtgeving wel of geen feitelijke grondslag heeft, of dat het
ergens er tussenin zal zijn, zal blijken. Daar moeten we op geen enkele manier op

30
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
vooruitlopen. Misschien zeggen we over anderhalve maand: dank aan De Telegraaf.
Misschien zeggen we: er werd te scherp aan de wind gezeild. Dat zal allemaal blijken. Dat
kan alleen na het onderzoek gezegd worden.

Ik ben het ook helemaal eens met de heer Jager. Hij stelde vragen over de positie
van de gemeente in het licht van het structuurregime. Ik beloof dat ik dat in de brief nog
eens duidelijk op zal schrijven. Ik kan nu zeggen dat de aandeelhouder op afstand van de
raad van commissarissen staat. Ik wil echter niet zeggen dat die positie beperkt geborgd
is. U hebt mij net horen uitleggen dat de raad van commissarissen recht heeft op alle
informatie die beschikbaar is. Het is de raison d'être van de raad van commissarissen zou
ik bijna willen zeggen om toezicht te houden en dus om alle beschikbare informatie van
de directie te krijgen. Vervolgens is met de aandeelhouder afgesproken om zo open en
transparant mogelijk met elkaar om te gaan en dit samen op te lossen. Zij doen het, maar
wij moeten ermee instemmen.

(De heer JAGER: Het gaat mij om de exacte formulering van wat er in de
statuten is opgenomen. Het gaat over de informatieplicht die de directie
heeft naar de raad van commissarissen. Is die plicht er ook ten aanzien
van de aandeelhouders? Is dat geborgd in de statuten of niet? U praat
over een consent. Is er sprake van een informele ruimte tussen de
eigenaar van het bedrijf, de directie en de raad van commissarissen?)

Het consent betreft het onderzoek. Ik kan u een voorbeeld geven dat al een keer
aan de orde is geweest en daarom weet ik het. Voor een op non-actiefstelling of een
schorsing is instemming nodig van de aandeelhouder. De andere kwesties staan in de
statuten en ik zal u daarover informeren. Op dit moment is er niets aan het licht gekomen
wat een goede samenwerking tussen de raad van commissarissen die — nogmaals — aan
het stuur zit en de gemeente die op afstand staat om te bekijken of het goed gebeurt heeft
bemoeilijkt. Nog niets.

(Mevrouw VAN DER VELDE: In het artikel dat de oorzaak ervan is dat we
hier nu zitten, staat dat de raad van commissarissen gedeeltelijk op de
hoogte was. Als dat waar is, dan is het heel vreemd als diezelfde raad van
commissarissen het onderzoek moet gaan leiden. Dat is vreemd.
Misschien kunt u daar antwoord op geven?)

Ja, daar kan ik zeker antwoord op geven. Die vraag is namelijk meteen aan de
orde geweest in de contacten. Misschien zei ik het net iets te summier, maar het gehele
proces wordt vanuit de raad van commissarissen getrokken door Hans Bakker die sinds
ergens in 2010 commissaris is en dus van na deze gebeurtenissen, buiten de relevante
periode. Dat wil niet zeggen dat hij niet een bepaalde verantwoordelijkheid heeft, maar hij
is wel de meest voor de hand liggende partij om dat namens de raad van commissarissen
allemaal te leiden. Het probleem waar mevrouw Van der Velde zich zorgen om maakt,
ongetwijfeld samen met anderen, is: bestaan er geen andere doublures waardoor hij niet
genoeg vrijheid zal hebben? Hij heeft dat in beeld, de algemeen directeur heeft dat in
beeld en wij hebben dat in beeld. We moeten samen, in overleg met u, ervoor zorgen dat
we niet in die valkuil trappen.

Ik was bij u aanbeland, mevrouw Van der Velde, en de betrokkenheid van de
gemeente. Het zou kunnen dat de relevante periode overlapt met de periode toen de
gemeente het bedrijf nog aanstuurde. Ik heb begrepen dat de verzelfstandiging in 2007 is
rondgekomen. Vanzelfsprekend geldt daarvoor hetzelfde motto: de onderste steen moet
boven komen. Dat maakt daar niets voor uit. Ik weet niet hoe het is gegaan met de
persoon die u klokkenluider noemt nadat hij aan de bel heeft getrokken en nadat er

31
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
volgens De Telegraaf niet voldoende mee gedaan is. Ik zal het als een inhoudelijk punt
meenemen waarvan we graag willen weten hoe het zit.

Ik wil voorlopig geen kritiek leveren op het feit dat er namen zijn genoemd. Er zijn
namelijk niet veel directieleden binnen het Gemeentevervoerbedrijf. Als er initialen waren
gebruikt, dan had dat misschien nog diffamerender gewerkt dan door iemand met naam
en toenaam te noemen. Ik heb er dus geen kritiek op. Is het bureau bekend? Nee, want er
is gisteravond gedacht aan een bepaald bureau. We hebben erover gesproken en het
leek toch niet de optimale keuze te zijn, juist in verband met betrokkenheid in het
verleden. Wat als een voordeel werd gezien, heeft ook nadelen. Het tijdpad heb ik u
verteld. Ik heb toegezegd om de raad mee te nemen.

Ik hoop hiermee alle vragen beantwoord te hebben en ik kan u verzekeren,
geachte raad, dat wij volstrekt op dezelfde lijn zitten als u. Ik hoop dat wij over vijf of zes
weken hier weer staan. Ik hoop vanzelfsprekend dat we dan zeggen dat het goddank loos
alarm was. We zullen echter voor elk greintje waarvoor dat niet het geval is hier
verantwoording afleggen. Het komt boven tafel.

De VOORZITTER geeft het woord aan de heer Ivens.

De heer IVENS: Dank u wel voor de antwoorden. Ik denk dat we op de hoofdzaak
op één lijn zitten, namelijk dat de onderste steen boven moet komen. Dat heeft zo
ongeveer iedereen gezegd. Dat lijkt me ook duidelijk. Allereerst heb ik een korte vraag. U
zegt dat het rapport over vier weken klaar moet zijn en dat er volgende week verdere
afspraken gemaakt worden. Als u ‘vier weken’ zegt, praten we dan over 28 april, vier
weken na het verschijnen van de ernstige beschuldigingen? Of praten we dan over
uiterlijk 11 mei, vier weken na het eind van volgende week? Dat vind ik tamelijk relevant
omdat er twee weken tussen zit.

U zegt verder dat u nog niet weet wie uiteindelijk het onderzoek gaat doen. Kunt u
ons uitleggen wat uw overwegingen zijn bij de vaststelling of een bureau geschikt is om dit
onderzoek te doen? Over het salaris zegt u dat u de discussie daarover hier niet bij wilt
betrekken. Daar kan ik mij goed in vinden. Ik wil wel aan de wethouder Bedrijven vragen
of zij daarop in wil gaan. Eerder is namelijk expliciet verteld dat er slechts drie mensen bij
het Gemeentevervoerbedrijf meer dan de balkenendenorm zouden verdienen. Nu blijkt er
via constructies een vierde persoon te zijn. Misschien kan de wethouder de regels voor
salarissen nog eens uitleggen. Dat hoeft niet per se nu.

Dan de kwestie van de raad van commissarissen die het onderzoek doet. Daarbij
zitten we niet op één lijn. Ik vind het niet slim. Het is toch de slager die zijn eigen vlees
keurt. U kunt zeggen dat het om iemand gaat die er destijds niet zelf bij betrokken was,
maar het instituut raad van commissarissen, de vrienden met wie iemand in de raad van
commissarissen zit, gaat elkaar beoordelen. Gaat in ieder geval het onderzoek naar
elkaar leiden. Ik vind dat we daar uit moeten blijven. Ik vind het goed dat het
Gemeentevervoerbedrijf een onafhankelijk onderzoek wil. Ik vind het ook goed dat het
Gemeentevervoerbedrijf het onderzoek door de raad van commissarissen wil laten leiden.
Voor het bedrijf is dat het meest onafhankelijke orgaan dat die opdracht kan verlenen. Wij
kunnen als aandeelhouder een stapje verder gaan en zelf het voortouw nemen. Dat kan
nog steeds in overleg met de raad van commissarissen gebeuren, maar de regie leggen
we bij de gedupeerden. Dat zijn de Amsterdammers die u vertegenwoordigt. Ik wil u dit
echt in overweging geven om te voorkomen dat het lijkt alsof er iets onder het kleed
gemoffeld wordt.

32
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
(De heer JAGER: Ik ben benieuwd of de heer Ivens zich bewust is van de
wettelijke beperkingen van onze positie als aandeelhouder. Het is de
wettelijke taak van de raad van commissarissen om toezicht te houden en
toe te zien op het feit dat het bedrijf zorgvuldig bestuurd wordt. Formeel is
dat niet de rol van de eigenaar van het bedrijf.)
(De VOORZITTER: Dit is een college en geen vraag geloof ik.)
(De heer JAGER: Ik vroeg of de heer Ivens zich bewust is van onze
positie.)

Ik ben me daar volledig van bewust. Ik zei ook dat het logisch is dat het
Gemeentevervoerbedrijf dat zelf doet. Wij kunnen het zelf willen doen. We kunnen dan
twee onderzoeken doen. Daar houd ik niet van. Ik heb liever een goed onderzoek. Als
stadsbestuur hebben wij de mogelijkheid om alles wat we willen te onderzoeken. Wij
kunnen gewoon zeggen: wij willen dit onderzoek doen. Wij nemen hier de regie. Dat kan
het Gemeentevervoerbedrijf niet beslissen. Het college kan dat wel besluiten.

(De heer JAGER: Begrijp ik uit uw woorden dat u de raad van
commissarissen deze taak niet toevertrouwt? Dat u geen vertrouwen hebt
in de onafhankelijkheid en de professionaliteit van deze mensen om het
onderzoek goed te laten verrichten?)

U draait dingen om. Ik zeg dat het beter is als iemand die er volstrekt niet bij
betrokken is — en we gaan ervan uit dat het college er zeker niet bij betrokken is — dit
onderzoek doet, dan een slager die zijn eigen vlees keurt. Ik vertrouw heel veel slagers
die vlees keuren. Vaak doen ze dat heel goed. Toch is het beter als de slager niet zijn
eigen vlees keurt.

(De heer JAGER: Er is sprake van een onafhankelijk bureau dat wordt
ingeschakeld. Er is geen sprake van een slager die hier zijn eigen vlees
keurt. Er is een bureau dat ingehuurd wordt om het onderzoek uit te
voeren. Bent u dat met mij eens?)

Er is iemand die dat bureau inhuurt, die er afspraken mee maakt over de
onderzoeksvragen, die er een prijskaartje aan verbindt. Bent u het niet met mij eens dat
het beter is als iemand die er volledig buiten staat de opdracht verstrekt? Volgens mij is
dat het meest zuivere. Op die zuiverheid hebben de Amsterdammers nu recht.

We zijn het ook niet helemaal met elkaar eens, burgemeester, over het op non-
actief stellen. Ik leg het nog maar eens uit. Als we nu iemand op non-actief stellen, dan
beschuldigen we niemand. De minister heeft ook niemand beschuldigd. Als wij stellen dat
het het Gemeentevervoerbedrijf zou sieren als het de betrokken mensen op non-actief
stelt, dan beschuldigen wij deze mensen ook niet. Het is louter in het belang van de
zuiverheid van het onderzoek dat we mensen naar wie een onderzoek loopt op non-actief
stellen. We doen dat bij de politie, we doen dat in het onderwijs en we doen het in de
zorg. Daarom doen we dat ook in het geval van belangrijke directieleden zo lijkt mij. Of is
de burgemeester het niet eens met de regels die hij zelf te pas en te onpas moet
uitvoeren en waarbij we mensen hangend een onderzoek op non-actief stellen? Agenten
bijvoorbeeld, die ergens van beschuldigd worden. Stellen we die ook niet meer op non-
actief? Ook met hen hebben we geen inhuurrelatie, maar zij hebben een positie. Dan
durven we het wel. Geen beschuldigingen, absoluut niet. Daarvan moeten we wegblijven,
want we doen een feitenonderzoek. De zuiverheid zodat we de bestuurders en
conducteurs niet extra opzadelen met allerlei kritische vragen. Zij moeten kunnen
uitleggen dat er sprake is van een volledig onafhankelijk onderzoek en dat degenen naar
wie een onderzoek loopt voorlopig op non-actief staan. Op die manier straalt het bedrijf uit
dat men dit heel erg serieus neemt. Ik vind dit niet iets om via de raad af te dwingen, want

33
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
daarmee suggereren we wel dat er sprake is van een beschuldiging. Het zou het college
echter sieren als het als aandeelhouder uitspreekt dat dit de juiste gang van zaken is.
Binnenkort zullen we weten wat er waar en niet waar is van alle berichten in de krant. Ik
hoop dat u de oproep die hier gedaan wordt om een volledige onafhankelijkheid te
waarborgen net iets serieuzer neemt dan u in uw eerste termijn deed.

De VOORZITTER geeft het woord aan de heer Paternotte.

De heer PATERNOTTE: Binnenkort zullen we weten wat er allemaal waar is.
Daarmee sloot de heer Ivens af en ik hoop dat ook. De onderste steen moet bovenkomen
en elke hoek moet worden uitgekamd. Daar is iedereen het over eens. Voor ons is het
heel erg belangrijk dat het onderzoek zo onafhankelijk mogelijk is, dat het volledig is en
dat het zo snel mogelijk wordt uitgevoerd. Voor ons was daarom heel belangrijk dat de
burgemeester zei dat het college in overleg met de raad van commissarissen handelt. Dit
betekent dat het college instemt met alle voorwaarden, termijnen en personen. Wij zien
daarom op dit moment geen toegevoegde waarde in een extra onderzoek van de
gemeente zelf. We zien het onderzoek zo snel mogelijk tegemoet en ontvangen de
voorwaarden waaronder het onderzoek tot stand komt eveneens graag zo snel mogelijk.
Op die manier komt de onderste steen inderdaad boven en weten wij wat er precies mis is
gegaan.

De VOORZITTER geeft het woord aan de heer Evans-Knaup.

De heer EVANS-KNAUP: Allereerst wil ik het college een compliment geven. Ik
vind dat het probleem goed, snel en daadkrachtig wordt aangepakt. Niettemin heb ik drie
korte vragen. In de voorbereiding hiervan heb ik contact gehad met een van onze
gemeentelijke BIBOB-deskundigen. Ik heb gevraagd hoe een dergelijke procedure
verloopt en waarmee we rekening moeten houden. Hij gaf een praktijkvoorbeeld van een
woningbouwvereniging waar grootschalige fraude was gepleegd en die daarna in een
aanbestedingsrelatie met ons kwam. Doordat het betreffende bestuur en de
commissarissen heel erg proactief optraden nadat de eerste feiten naar voren kwamen,
bijvoorbeeld via een op non-actiefstelling, kon men alsnog meedoen en kwamen zij door
de BIBOB-toets. Er wordt nu al heel veel gedaan, maar zijn er nog extra dingen die we
met het oog op de BIBOB-toets zouden moeten doen? Bijvoorbeeld door de stadsregio er
alvast bij te betrekken. We kunnen vragen wat haar wensen zijn waarmee we rekening
moeten houden.

Mijn tweede vraag gaat over de op non-actiefstelling. Een van de directeuren is
verhuisd naar een andere onderneming waarvan we aandeelhouder van de
aandeelhouder zijn. In hoeverre hebben we daar invloed op? Moeten we daar iets mee?

Mevrouw Van der Velde noemde net al de klokkenluidersprocedure bij het
Gemeentevervoerbedrijf. Ik heb de term al vaker gehoord, maar ik weet niet of de
gemeente Amsterdam een dergelijke procedure kent. Als dat niet het geval is, moeten we
daar dan niet eens over na gaan denken? Nu komt deze kwestie op deze manier naar
buiten, maar misschien spelen er wel veel meer dingen in onze organisatie die hierbij naar
boven kunnen komen. Dat lijkt mij erg belangrijk.

De VOORZITTER geeft het woord aan de heer Piek.

34
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

De heer PIEK: Een paar korte opmerkingen. Ik dank het college voor de
beantwoording. Het is goed dat we snel duidelijkheid krijgen en dat de essentie binnen
vier weken bekend is. Ik denk dat er een nette belangenafweging is gemaakt bij de vraag
of mensen op non-actief moeten worden gesteld of niet. Voor volgende week heeft de
burgemeester een brief aangekondigd. Komen in die brief ook al de onderzoeksopzet, de
scope en de vragen aan bod? Daarover wil ik graag iets meer duidelijkheid hebben.

De VOORZITTER geeft het woord aan de heer Jager.

De heer JAGER: Bedankt, burgemeester, voor de beantwoording van de vragen.
Ik ben er heel tevreden mee. Ik wil nog benadrukken dat wij onze rol als aandeelhouder
zuiver moeten zien. Ik heb soms het idee dat we ons een rol aanmeten die niet de onze
is. Het Gemeentevervoerbedrijf is geen dienst meer. Het is een bedrijf waarvan we
eigenaar zijn. Ik wil daarom graag een antwoord op de vraag naar onze precieze taken en
bevoegdheden. In navolging van de heer Paternotte zie ik momenteel geen meerwaarde
in een onderzoek dat door ons wordt aangestuurd.

(De heer PATERNOTTE: U zegt dat onze rol zuiver moet blijven. Wat
betekent dat voor wat de burgemeester net heeft gezegd? Hij zei dat het
college dit onderzoek in overleg met de raad van commissarissen gaat
opzetten. Vindt u dat een zuivere invulling van onze rol? Of vindt de Partij
van de Arbeid dat dit op een andere manier zou moeten gebeuren?)

Ik denk dat de burgemeester onze rol op grond van de betrokkenheid en de
zorgplicht die hij ziet prima invult. Ik zie alleen dat er een bepaalde ruimte is die ik als een
soort informele ruimte definieer tussen de eigenaar, de directie en de raad van
commissarissen. Ik blijf echter benadrukken dat het voor de gemeenteraad belangrijk is
om precies te weten wat de wettelijke verplichtingen, taken en bevoegdheden zijn. We
gaan binnenkort discussiëren over de verzelfstandiging van de haven. Daarbij zal dit ook
weer een rol spelen. Ik wil deze aspecten graag scherp en duidelijk toegelicht zien.

(De heer IVENS: Ik heb twee vragen voor de heer Jager. U maakt ons
heel erg klein, alsof de gemeente niet heel veel zeggenschap heeft. Kunt
u mij vertellen hoeveel procent van de aandelen van dit verzelfstandigde
bedrijf in handen van het college is?)

100%.

(De heer IVENS: Dank u wel. Dan voel ik mij gerechtigd om ook mijn
vervolgvraag te stellen. We horen heel vaak dat mensen op de werkvloer
die beschuldigd worden en naar wie een onderzoek loopt op non-actief
gesteld moeten worden. Geldt dat voor de PvdA alleen voor mensen op
de werkvloer of is het voor de PvdA ook denkbaar dat dit geldt voor
mensen die deel uitmaken van een directie?)

Op uw website staat dat u van mening bent dat de vermeende betrokkenheid
onderzocht moet worden. Als iets in een dagblad of in een tijdschrift staat, dan ga ik er
niet van uit dat die betrokkenheid meteen al is aangetoond. Nogmaals: ik ga niet uit van
een waarheid die al is aangenomen. Er zijn namen genoemd in de pers. Ik ga er daardoor
niet van uit dat deze mensen ook werkelijk betrokken zijn.

(De heer IVENS: Daar ben ik het helemaal mee eens. Geen
beschuldigingen. De Partij van de Arbeid steunde tot nog toe echter dat
bijvoorbeeld agenten die een onderzoek aan hun broek krijgen op non-
actief gesteld worden. Kunt u uitleggen waarom u met twee maten meet?
Waarom geldt dat mensen op de werkvloer die vermeend iets misdaan

35
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
hebben wel op non-actief gesteld moeten worden, maar mensen die
vermeend iets misdaan hebben, maar lid zijn van een directie niet?)

Mijnheer Ivens, ik herhaal nog eens mijn antwoord. Als iets in de krant staat, is dat
voor mij nog niet waar. Ik wil eerst meer stukken en bewijzen zien.

(Mevrouw VAN DER VELDE: U zegt net dat wij ons niet moeten
bemoeien met het onderzoek dat bij het Gemeentevervoerbedrijf zal
plaatsvinden om onze rol zuiver te houden. Het gaat echter wel over een
periode waarin de raad verantwoordelijk was voor het
Gemeentevervoerbedrijf. Zelfs de raad kan dus voorwerp van onderzoek
zijn.)

Voor zover ik weet is het Gemeentevervoerbedrijf op 12 juli 2006 verzelfstandigd.
De periode waarvan nu sprake is, ligt daarna. Volgens mij hebben we het wel degelijk
over een verzelfstandigd Gemeentevervoerbedrijf.

(Mevrouw VAN DER VELDE: In het artikel is sprake van 2002. In die tijd
zouden er al frauduleuze handelingen gepleegd zijn. Mij lijkt dat we in het
onderzoek ook tot zo ver terug moeten gaan.)

Ik denk dat het de opdracht aan het forensisch onderzoeksbureau is om dat
boven tafel te krijgen. Over welke feiten praten we precies?

De VOORZITTER geeft het woord aan burgemeester Van der Laan.

Burgemeester VAN DER LAAN: De eerste vraag van de heer Ivens in de tweede
termijn was naar de begindatum. Hij pleitte voor vorige week woensdag. Ik pleit voor
volgende week, want we moeten een voldoende ruime onderzoeksperiode hebben. U
weet dat er in eerste instantie aan twaalf weken werd gedacht. We duwen er dus flink op.
De tweede vraag ging over de slager die het eigen vlees keurt. Ik vond dat de heer Jager
het goed zei. Er is geen sprake van een slager die zijn eigen vlees keurt, want de raad
van commissarissen van het Gemeentevervoerbedrijf doet geen onderzoek. Hij kiest
samen met ons een onderzoeker, een onafhankelijk bureau. Men betaalt er natuurlijk
voor, maar er is natuurlijk ook sprake van een naam en een reputatie. Men zoekt een
onafhankelijke hoogleraar om bij elke stap mee te kijken. Dat is de onafhankelijkheid.
Bovendien gaan wij er ook nog dicht omheen staan. Ook hebben we afgesproken dat
naast de keus van de personen ook de vraagstelling, de termijn en de werkwijze in
consent gebeurt. De heer Ivens kan dus gerust zijn, er is hier geen sprake van een slager
die zijn eigen vlees keurt.

(De heer IVENS: U zegt nu een paar keer ‘met ons’. Als ik het goed
begrijp, dan is er sprake van gelijkwaardige partners en wordt zowel de
eigenaar als de raad van commissarissen opdrachtgever. Het is dus
ondenkbaar dat er een onderzoek begonnen wordt dat een van de twee
partners maar zo zo vindt.)

Dat laatste lijkt mij inderdaad hoogst onwaarschijnlijk. Het eerste heb ik al een
paar keer uitgelegd. Nee, de opdrachtgever is de raad van commissarissen. Dat is het
juridische kader waarin hij het primaat moet hebben en actie moet ondernemen. Omdat
wij als 100% eigenaar net zo of nog meer belanghebbende zijn als de raad van
commissarissen hebben we echter afgesproken dat er niets gebeurt waarvoor men niet
ons consent heeft gekregen. Ik heb het nu een keer of drie gezegd. U kunt erop
vertrouwen dat wij er dicht genoeg op zitten. De heer Jager kan erop vertrouwen dat we
niet de wet en de regels doorkruisen. Volgens mij is dat allemaal goed in balans.

36
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
(Mevrouw VAN DER VELDE: Hebt u invloed op de periode waarop het
onderzoek zich richt? Vindt het onderzoek plaats over de periode sinds
2006 toen Amsterdam geen eigenaar meer was? Of strekt het onderzoek
zich uit tot 2002 waarover ook in de krant geschreven wordt?)

Ik wilde nog even terugkomen op uw interruptie op de heer Jager. Voor mij
spreekt het voor zich dat, als de periode naar voren verlengd moet worden, naar de
periode dat het Gemeentevervoerbedrijf nog een gewone gemeentelijke dienst was, dit
ook gebeurt. Ik vind dat vanzelfsprekend. Ik zal er op afstand dan ook op toezien dat die
vrijheid in de opdracht aan de onderzoeker wordt meegegeven.

Het derde punt van de heer Ivens ging over het op non-actief stellen. Ik snap hem,
maar ik heb uitgelegd dat we een andere situatie hebben dan met de mevrouw die als
adviseur voor de minister werkzaam was. Ik wil nog iets verder ingaan op het aspect van
het op non-actief stellen. Als een werknemer of een directeur — de werkvloer maakt
daarbij niets uit — het er niet mee eens is, dan kan hij in dit land goddank naar de rechter
stappen en het laten toetsen. We moeten dus een voldoende grondslag hebben voor een
dergelijke maatregel. Het is heel erg als een dergelijke procedure plaatsvindt en een van
beide partijen gaat daarbij onderuit. Waar ik vooral op reageer is de vergelijking met de
werkvloer, want ik zie hier geen verschil. Ik heb de eer om burgemeester van deze
gemeente te zijn, maar volgens mij is het helemaal niet waar dat bij elk onderzoek een
agent altijd op non-actief komt te staan. Ik mag toch hopen dat daarbij sprake is van
maatwerk en dat het heel erg van de omstandigheden afhangt. Ik zal me er overigens nog
in verdiepen opdat ik het zeker weet. Als dat niet zo is, dan wil ik dát veranderen in plaats
van dit. Deze manier vind ik namelijk zuiver, zoals ook de heer Paternotte zei. U praat hier
niet met een burgemeester die anders omgaat met de werkvloer dan met directieleden. Ik
kan er ter afsluiting nog een ervaringsargument aan toevoegen. Ik ben slechts vijftien
maanden minister geweest, maar ik meen dat ik de eerste minister was die überhaupt een
raad van commissarissen van een woningbouwvereniging naar huis stuurde en ik geloof
dat ik er zes naar huis heb gestuurd. Dit ter geruststelling van de geachte SP.

(De heer IVENS: U steekt een hand uit en die neem ik graag aan. U stuurt
volgende week een brief. Zet u dit er ook in? De vergelijking tussen de
regels die gelden voor de werkvloer en de regels die gelden voor
directeuren als zij op non-actief gesteld worden?)

Ik heb eerlijk gezegd de neiging om te zeggen dat u niet aan de burgemeester
moet vragen om op te schrijven dat hij net zo met directeuren om zal gaan als met de
werkvloer. Dat moet namelijk voor zich spreken. Natuurlijk kunnen er juridische verschillen
zijn, maar als iets de gemeenteraad van Amsterdam zou sieren, dan is het dat zoiets
vanzelf spreekt.

(De heer IVENS: Laat ik het anders zeggen. In mijn perceptie spreekt het
voor zich dat mensen die beticht worden van vriendjespolitiek, naar wie
een groot onderzoek gedaan wordt en die wellicht zelfs beticht worden
van fraude, hangende dat onderzoek op non-actief staan. Dat spreekt
voor zich bij mensen die de publieke zaak dienen. Dat spreekt bij een
heleboel beroepsgroepen voor zich. Ik vraag u om dat op papier te zetten.
Dat dat voor die beroepsgroepen inderdaad voor zich spreekt. Dan ben ik
het namelijk helemaal met u eens. Als het voor hen niet voor zich spreekt,
dan hoeft het hier ook niet voor zich te spreken. Als het voor hen wel voor
zich spreekt, dan spreekt het hier ook voor zich.)

Ik bedoelde te zeggen dat ik liever niet op wil schrijven dat wij in deze stad voor
de rechtsgelijkheid zijn. Daar sloeg mijn opmerking op. Ik wil u nog vertellen dat we

37
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
hebben afgesproken om volgende week met de raad van commissarissen verder te
praten over de keuze, de vraagstelling, de termijnen en al die dingen die hier al aan de
orde zijn geweest. Wij horen dan ook wat de uitkomst is van de gesprekken van die raad
met de betrokken directieleden in het kader van wederhoor. We zullen dan opnieuw onder
ogen zien wat vrijdag, maandag en gisteren al aan de orde is geweest: is er reden om
over te gaan tot non-actiefstelling? Ik houd u op de hoogte. We letten scherp op, maar we
handhaven de balans die straks door de heer Paternotte als eerste is geschilderd en die
volgens mij ook door alle raadsleden gehanteerd wordt.

De heer Paternotte haalt precies datgene uit mijn antwoord wat als geruststelling
zou moeten dienen, doorvertaald naar de gemeenteraad. Ja, in overleg. We gaan straks
niet schuilen achter het feit dat de raad van commissarissen iets verkeerds zou hebben
gedaan, want wij zaten erbij en hadden invloed kunnen uitoefenen.

Dank aan de heer Evans-Knaup voor het compliment. Ik kom terug op zijn vraag
over de BIBOB. Ik vind het goed om ons nu al af te vragen of er provisionele maatregelen
mogelijk zijn om de positie in de aanbesteding zo goed mogelijk te bewaren. Dat zeg ik
dus toe. Volgens mij hebben wij wel degelijk een klokkenluidersclausule. Die zal ik u
toesturen.

Ook dank voor de benadering van de heer Piek. Hij vroeg of ik in de brief
terugkom op de scope, de opzet en de vragen van het onderzoek. Ja, dat is de bedoeling
van die brief.

Tot slot de heer Jager. Ik vind het goed dat u scherp toeziet op de zuiverheid van
de rollen in dit debat. Vanuit de oprechte betrokkenheid die iedereen hier heeft, kunnen
heel snel fouten gemaakt worden. Dat is erg zonde, want als er iets aan de hand is, dan
mag niemand kunnen profiteren van een dergelijke fout. Blijft u daar vooral op letten.

(De heer PATERNOTTE: Ik wil nog een vraag stellen met het doel om er
zelf iets van te leren en wel over de precedentwerking omdat u dit dossier
nu overneemt. Ik vind het verfrissend om met u een debat over het
Gemeentevervoerbedrijf te hebben. We hebben een tijdje geleden over
uw zorgplicht gesproken. Die hebben we toen vastgesteld als voorlopig
processueel. Eerder zei u bij de mondelinge vragen dat u geen bijzondere
verantwoordelijkheid voor externe betrekkingen hebt. U behandelt nu dit
dossier omdat er sprake is van een integriteitskwestie. Betekent het dat u
bij toekomstige integriteitskwesties binnen portefeuilles van een
wethouder in principe vanaf dat moment het dossier voor het onderzoek
naar de integriteit overneemt?)

Ik heb er niet over nagedacht of dat zo algemeen gesteld moet worden. Ik denk
dat het in het belang van de raad is en dat het ook zuiver is dat, als het onderzoek
eenmaal op tafel ligt en er lijnen naar de gemeente zouden lopen, mevrouw Gehrels hier
voluit het woord zal voeren. Laat niemand denken dat ik nu een eventueel probleem sta
op te lossen. Ik ben als burgemeester waarschijnlijk het gemakkelijkst in staat om te
zorgen dat het onderzoek dat gedaan moet worden ook lukt en dat de onderste steen
boven komt, dat er geen fouten gemaakt worden ten aanzien van personen met de
daaruit voortvloeiende ellende voor die personen en de kas van de gemeente. Onder mij
vallen juridische zaken en de integriteit. In de onderzoeksfase zou ik er helemaal niets op
tegen hebben als de burgemeester altijd een belangrijke rol speelt. Uiteindelijk
veranderen we daarmee niets aan de staatsrechtelijke verhoudingen.

(De heer PATERNOTTE: Ik begrijp dat u er niets op tegen hebt als dit
usance wordt, maar op dit moment is het een pragmatische keuze dat u
verantwoordelijk bent voor dit dossier)

38
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

U hebt het gezien bij de Dienst Facilitair Management. Als er een groot probleem
ontstaat, met juridische kanten, waarbij het imago van de gemeente een rol speelt, waar
de raad en de stad veel aandacht aan wil besteden, dan is het niet heel vreemd om naar
de burgemeester te kijken.

(De heer EVANS-KNAUP: Ik heb nog een vraag openstaan over een
directeur die mogelijk hierbij betrokken is en die vertrokken is naar een
deelneming van het Gemeentevervoerbedrijf.)

Dat klopt. We weten het op grond van het krantenartikel. De betekenis ervan
kennen we niet. Ik kan mij echter niet anders voorstellen dan dat er een paragraaf in het
onderzoek moet komen om vast te stellen dat er verder niets aan de hand is dan wel dat
we ergens tegenaan lopen en dat dan ook voluit te onderzoeken.

(De heer EVANS-KNAUP: Het ging om de mogelijkheid om iemand op
non-actief te stellen. Dat lijkt mij moeilijker bij een deelneming van een
deelneming dan bij een deelneming.)

Dat is nog niet expliciet aan de orde geweest. Ik heb wel gelezen dat een van de
commissarissen, toevallig volgens plan, op 1 mei afscheid neemt. Vindt u het goed dat ik
hier nog even op terugkom voordat ik ga speculeren, want dat is niet zo verstandig?

De VOORZITTER schorst de vergadering.

Voorzitter: burgemeester Van der Laan

De VOORZITTER heropent de vergadering.

22

Voordracht van het college van burgemeester en wethouders van 21 februari
2012 tot vaststellen van de nota Bodembeheer en de bodemkwaliteitskaart van
Amsterdam en instemmen met delegatie van (wijzigings)besluiten met een uitvoerend
karakter naar het college van burgemeester en wethouders (Gemeenteblad afd.1, nr. 147)

De VOORZITTER geeft het woord aan de heer Van Lammeren.

De heer VAN LAMMEREN: Er ligt een nieuw bodembeheerplan voor ons. Het
liefst hadden wij deze discussie helemaal niet gevoerd, want wij willen het liefst allemaal
op schone grond leven. Dat is in Amsterdam, en zeker in de Amsterdamse binnenstad,
een utopie. Eeuwenlang hebben wij in het centrum de grond opgehoogd en vervuild. Het
is ook een utopie om alle vervuilde grond van Amsterdam te saneren, vooral in de
binnenstad. Dat is eenvoudig te duur en onuitvoerbaar. Daarom kunnen wij ons vinden in
de voordracht en in de gemaakte keuzes. Ik zal samenvatten wat die keuzes inhouden,
want ze zijn tamelijk simpel. In plaats van een absolute norm te hanteren, bekijken we nu
wat de bodemfunctie wordt — wat gaat er in en boven het maaiveld gebeuren? We delen
de functies in klassen in en hebben daarbij een maximaal toelaatbare vervuiling. Daarbij
praten we over lood, kwik en andere verontreinigde stoffen. Dat is logisch. Als de grond
immers voor industrie wordt gebruikt, dan hoeven we een minder strenge norm aan te
houden dan bij bewoning. Helaas, zo logisch is dat niet. Met deze nota Bodembeheer is
er namelijk een nieuwe klasse toegevoegd. Naast ‘wonen met tuin’ komt er ook een
klasse ‘binnenstedelijk wonen’. Voor de toehoorders: binnenstedelijk wonen betekent niet
dat iemand geen tuin heeft. De norm die bij binnenstedelijk wonen hoort, is net zo zwaar

39
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
als bij industrie. Ik zal het even vertalen. lemand kan wonen en een tuin hebben op
vervuilde grond waarvan de norm hetzelfde is als bij industrie. Er mag net zoveel lood en
kwik in de grond zitten. De redenering achter deze vervuilingsnorm is dat binnenstedelijke
tuinen worden gebruikt als siertuinen. Die redenering is te volgen, maar is niet altijd waar.
Soms wordt er namelijk wel groente verbouwd, zeker nu urban farming opkomt.
Bovendien spelen er kinderen in die tuinen. En hoewel pappa en mamma zeggen
dat de tuin een siertuin is, stoppen kinderen nog steeds wel eens grond in hun mond. Het
binnenkrijgen van deze stoffen is schadelijk. Er is echter nog iets anders. Op de website
van de Dienst Milieu en Bouwtoezicht wordt voorlichting gegeven en daar lijkt het alsof er
op deze grond helemaal niets mogelijk is. Dat is evenmin waar. Op met zware metalen
vervuilde grond kan nog steeds groente en fruit verbouwd worden en deze producten
kunnen gegeten worden omdat de vervuiling niet in de betreffende groente- en
fruitsoorten wordt opgenomen. Naast het negatieve zouden wij dus ook het positieve
willen benoemen. Al met al kunnen wij ons vinden in het nieuwe bodemplan. Wij vinden
echter dat de communicatie niet duidelijk genoeg is geregeld of zelfs helemaal niet is
geregeld. Daarom wil ik een motie indienen waarmee wij de Amsterdammer op een
efficiënte manier, maar op tijdstippen die van belang zijn, informeren over wat er in de
grond zit, welke risico's eraan kleven en welke zaken wel en niet met deze grond gedaan
kunnen worden.
De VOORZITTER deelt mee dat de volgende motie is ingekomen:
25° Motie van het raadslid Van Lammeren inzake de conceptversie nota
Bodembeheer (Gemeenteblad afd. 1, nr. 178).

Verzoekt het college van burgemeester en wethouders:

- burgers actief voor te lichten naar aanleiding van de nieuwe nota
Bodembeheer en hen hierbij te wijzen op de mogelijkheden en
onmogelijkheden van het gebruik van de bodem en van urban farming;

- via deze route burgers te voorzien van specifieke informatie over de kwaliteit
en de functie van de grond waarop zij wonen en hierbij de
verantwoordelijkheden en mogelijkheden en eventuele risico's die bij deze
bodemfunctie passen te vermelden (bijvoorbeeld ten aanzien van spelende
kinderen);

- via deze route aan burgers bekend te maken welke groenten en fruit men
beter wel en beter niet kan verbouwen op welke grondsoort;

- bij de voorlichting de samenwerking op te zoeken met de stadsdelen door te
onderzoeken of het mogelijk is de informatie over de bodem te verstrekken bij
communicatie die reeds standaard wordt verzonden aan de burger, zoals bij
inschrijvingen van burgers op een adres, overdracht van een woning,
berichtgeving over belastingen als de afvalstoffenheffing of andere post van
het stadsdeel (dit om efficiënt en op relevante momenten met de burger te
communiceren en het mogelijke ‘one off-effect van een eenmalige
communicatiecampagne te voorkomen).

De motie maakt deel uit van de beraadslaging.

De VOORZITTER geeft het woord aan mevrouw Combrink

40
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen

Mevrouw COMBRINK: Om te beginnen is GroenLinks blij met het voorstel voor
bodembeheer dat er nu ligt. Ik heb dat in de commissie al toegelicht. Wij hebben
gevraagd om de classificatie ‘binnenstedelijk wonen’ en de consequenties ervan voor
mensen die tuinieren in de binnenstad. Wij delen de zorgen van de Partij voor de Dieren
omdat urban farming aan het opkomen is en dat we dus rekening moeten houden met
mensen die dat willen gaan doen. We vinden het een sympathieke beweging. Daar staat
tegenover dat de antwoorden die we gekregen hebben bijzonder verhelderend waren.
Dergelijke voorlichting wordt op verzoek gegeven. Mensen kunnen om een onderzoek
vragen, er kunnen monsters worden genomen, de bedragen daarvoor zijn redelijk. Dit
soort voorlichting wordt al opgenomen in de specifieke projecten om groenten te
verbouwen die op tal van plekken plaatsvinden. Als we veel geld te besteden zouden
hebben, dan zou ik zeggen dat een voorlichtingscampagne die op iedereen gericht is erg
leuk is. Misschien stimuleert het mensen ook om meer aan urban farming te gaan doen.
In de huidige periode waarin nuttige voorstellen die geld besparen belangrijk zijn, zou ik
het college willen vragen om de zorgen te respecteren en om Amsterdammers op
efficiënte wijze over dit probleem te informeren. Dat is door het op te nemen in het
moestuinenprogramma en het nutstuinenprogramma dat we hebben, door op verzoek
voor te lichten. Volgens mij hebben we ook nog een website over proeftuin Amsterdam
waarop voorlichting kan worden gegeven. Ik wil het college daarom vragen of het dat op
deze manier wil doen.

(De heer VAN LAMMEREN: Dat klopt. Ik ben niet uit op een dure
communicatiecampagne. Kunt u zich voorstellen dat, als iemand zich
inschrijft voor binnenstedelijk wonen, de betreffende ambtenaar zich
realiseert dat hij informatie moet verschaffen? Dat is namelijk heel
goedkoop en efficiënt. Kunt u zich voorstellen dat we een dergelijke
maatregel introduceren? Dat behelst de motie namelijk.)

Ik kan het me voorstellen. Ik heb ook de indruk dat mensen zich niet altijd bewust
zijn van het feit dat de bodem in Amsterdam vies is. Ik wil graag van het college horen
welke manier van voorlichten het efficiënt vindt. Een extra voorlichtingscampagne lijkt mij
nu niet aan de orde.

De VOORZITTER geeft het woord aan de heer Schimmelpennink.

De heer SCHIMMELPENNINK: Dit is toch een opmerkelijk punt. De loodvervuiling
in tuinen is redelijk ernstig. Ik zal in mijn tuin geen aardappels gaan verbouwen of andere
producten om op te eten. Ik kan mij echter voorstellen dat iemand met kleine kinderen
aardbeien of andere vruchten plant die opgegeten worden. Wij kunnen ons vinden in de
maatregel die het college voorstelt, maar deze levert ook een besparing van miljoenen
euro's op. Ik denk dat het redelijk is om afdoende informatie te geven. Aan de andere kant
kan iemand die het wil extra grond in zijn tuin brengen om de directe vervuiling tegen te
gaan. Ik kan me daarom vinden in het voorstel van de Partij voor de Dieren. Ik wil u
daarom verzoeken om na de termijn van het college even te schorsen om intern overleg
te voeren.

De VOORZITTER geeft het woord aan wethouder Van Poelgeest.

Wethouder VAN POELGEEST: Misschien kan ik de schorsing voorkomen, maar
we zullen het zien. Ik ben heel blij dat de raad de nota onderschrijft. Dat was in de
commissie ook al duidelijk. Dit ene punt blijft staan. Ik begrijp overigens de bezorgdheid.

41
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
Ik denk dat iedereen dat doet. Het college vindt dat mensen op dit gebied ook een eigen
verantwoordelijkheid hebben. Wie in de binnenstad woont en in de eigen tuin groente wil
telen, kan ook zelf even nadenken over de vraag of dat een goed idee is. Ik vind echter
ook dat wij de verplichting hebben om op een goede manier informatie hierover te geven.
Dat doen we ook via de website van de Dienst Milieu en Bouwtoezicht. Ook het
Amsterdamse Steunpunt Wonen doet dat. Ik kan me voorstellen dat we even bezien of
dat de juiste informatie is. De heer Van Lammeren stelde daar zojuist een vraag over. Dat
zeg ik u graag toe. Misschien moet het beter dan nu het geval is. Daar zullen we naar
kijken. Ik wil verder het idee onderzoeken om op momenten die ertoe doen te bekijken of
het mogelijk is om extra de aandacht van mensen daarop te wijzen. Ik ben daartoe bereid,
maar ik vind niet dat het vervolgens tot een grote inspanning moet leiden die veel geld
kost. Dat willen we niet. Ik zeg u toe om de manier van informatievoorziening nog eens te
bekijken en misschien een paar dingen te veranderen. Ik kan er dan schriftelijk bij de raad
op terugkomen.
(De VOORZITTER: Ik wil graag van de heer Schimmelpennink weten of
de wethouder erin geslaagd is om een schorsing te voorkomen.)
(De heer SCHIMMELPENNINK: Ik wil even afwachten hoe het met deze
motie afloopt.)
(De VOORZITTER: U verzoekt op dit moment niet om een schorsing.
Heeft de heer Van Lammeren behoefte aan een tweede termijn?)
(De heer VAN LAMMEREN: Ik wil liever eerst nog een interruptie
plaatsen. Dat zou een tweede termijn kunnen voorkomen.)
(De VOORZITTER: Dat mag.)
(De heer VAN LAMMEREN: Wat is het preadvies? De motie vraagt om te
communiceren op momenten die ertoe doen. Ik ben geen voorstander van
een eenmalige communicatiecampagne via ATS of wat dan ook, want
over een maand is iedereen dat weer vergeten. Wij zijn ervoor om het te
doen op momenten die ertoe doen, bijvoorbeeld bij verhuizingen. Dan zijn
mensen al in het gemeentehuis. Zo moet u die motie opvatten. Wat is dan
het preadvies?)

Ik weet niet of het altijd kan bij een verhuizing. Voordat we het weten, krijgen
mensen een dik boekwerk in de bus, want iedereen zal dat moment aangrijpen om de
burger nog honderd dingen te vertellen die we toch al kwijt wilden. Als wij dit hier
afspreken, dan biedt dat geen garantie dat het altijd overal zal gebeuren. Voordat we het
weten, hebben we een enorm systeem opgetuigd. Misschien is dat niet het geval, maar ik
wil er even rustig naar kijken. Ik zeg u niet dat die methode ook dé methode is. Ik zeg u
alleen toe dat ik nog eens goed zal bekijken hoe wij hierover communiceren. Zijn er
momenten die we gemakkelijk kunnen aangrijpen om er nog iets over te zeggen? Ik kom
er dan later schriftelijk op terug. Als u daarmee kunt leven of als u dit een goede invulling
vindt van uw motie, dan maakt het mij niet erg veel uit. Meer dan dit zal het college echter
niet doen.

De VOORZITTER geeft het woord aan de heer Van Lammeren.

De heer VAN LAMMEREN: Ik wil toch een tweede termijn omdat ik anders alles
in de vorm van vragen moet doen. Dat vind ik lastig. Ik zal de motie even toelichten. Ik
kan mij vinden in de toezegging van de wethouder dat hij de communicatie onderzoekt.
Als ik van hem de toezegging krijg dat hij een aantal punten zal onderzoeken en indien
mogelijk ook verbeteringen zal invoeren en daarmee terugkomt naar de raad, dan ben ik

42
Jaar 2012 Gemeente Amsterdam R

Afdeling 2 Gemeenteraad

Vergaderdatum 4 april 2012 Raadsnotulen
bereid om de motie in te trekken. Ik zal nog eens opsommen waar het ons echt om gaat.
Àls iemand op grond woont waarvan de norm gelijk is aan die voor industrie, dan is het
niet onmogelijk om aan urban farming te doen, want het is niet gezegd dat het vuil altijd in
de grond zit. Dat kan wel het geval zijn en in de binnenstad is dat helaas vaak het geval.
Ik heb de website van de Dienst Milieu en Bouwtoezicht bij me. Die is heel negatief
opgesteld. We zijn eigenlijk mensen angst aan het inboezemen. Dat wil ik niet. Men moet
geen sla verbouwen, maar er zijn wel andere soorten groente en fruit die kunnen worden
verbouwd omdat die eenvoudigweg geen lood en kwik opnemen. Daar moeten we heel
duidelijk over zijn. Anders zien mensen dat de buren iets aan het verbouwen zijn en
denken ze: dat kunnen wij ook en ze zetten er de verkeerde gewassen neer. Daar gaat
het ons om.

Ten tweede gaat het ons ook om het gevaar voor kinderen. Kinderen spelen
immers op deze normgrond. En kinderen steken dingen — ook zand — in hun mond. Ik heb
er een en daarom maak ik me er extra zorgen om. Er hoort een norm bij en sommige
dingen moet je elke dag eten, maar het gaat om de informatie. Als de wethouder dat
toezegt, dan ben ik bereid om de motie in te trekken, mits hij de motie ook oprecht
uitvoert.

De VOORZITTER geeft het woord aan wethouder Van Poelgeest.

Wethouder VAN POELGEEST: Volgens mij ben ik het eens met de heer Van
Lammeren. Het gaat u er vooral om wat er gecommuniceerd wordt. Dat ben ik zeer met u
eens. Ik vat het als volgt samen: leg uit wat er nog wel mogelijk is en vertel er expliciet bij
dat het voor kinderen gevaarlijk kan zijn als ze aarde in hun mond stoppen. Vervolgens is
de vraag hoe we daar praktisch handen en voeten aan geven. We zijn het erover eens dat
we geen grote voorlichtingscampagnes in gang gaan zetten. Mij maakt het niet veel uit of
u de motie handhaaft, maar dit gaan we doen.

De VOORZITTER: Ik begrijp hieruit dat de motie is ingetrokken.

De motie-Van Lammeren (Gemeenteblad afd. 1, nr. 178), ingetrokken zijnde,
maakt geen onderwerp van behandeling meer uit.

Aan de orde is de stemming over de voordracht (nr. 147).

De voordracht (nr. 147) wordt bij zitten en opstaan aangenomen.

De VOORZITTER constateert dat de voordracht (nr. 147) met algemene stemmen
is aangenomen.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 147 van afd. 1 van het Gemeenteblad.

23

Voordracht van het college van burgemeester en wethouders tot kennisnemen
van de compensatie van de hoofdgroenstructuur in verband met de zorgboerderij
Broekergouw (Gemeenteblad afd.1, nr. 148)

43
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

De VOORZITTER geeft het woord aan de heer Van Lammeren.

De heer VAN LAMMEREN: Vandaag nemen we kennis van de
compensatieplannen voor de hoofdgroenstructuur in verband met de plannen voor de
zorgboerderij. Dat is een volzin. Waar gaat het om? De gemeenteraad heeft erin
toegestemd om in de hoofdgroenstructuur te bouwen en heeft daarbij om compensatie
gevraagd. Ik zal met de deur in huis vallen: daarmee kunnen we instemmen. Ondanks het
feit dat de hoofdgroenstructuur qua oppervlakte kleiner wordt, waarmee de kwantiteit
verkleind wordt, neemt de kwaliteit toe. We gaan namelijk meer kwaliteit toevoegen aan
de hoofdgroenstructuur. We stemmen dus in met deze compensatie.

Wij geven tegen onze eigen regels in en tegen het advies van de TAC toch
toestemming om in de hoofdgroenstructuur te bouwen. Op dit moment is het helemaal
niet zeker dat we compenseren, net zo min als is vastgelegd hoe we compenseren en aan
welke eisen deze compensatie moet voldoen. Ook is niet vastgelegd wanneer een
eventuele compensatie gereed moet zijn. Er zijn voorbeelden uit het buitenland. In
Duitsland moet de compensatie binnen vijf jaar plaatsvinden en achteraf blijkt dat die
compensatie er niet komt. Het gemis van dit soort duidelijke compensatieregels is voor de
Partij voor de Dieren een gat in de Chinese muur om het groen. De Partij voor de Dieren
vindt het belangrijk dat het groen in deze stad optimaal wordt bewaard en beschermd. Als
de gemeenteraad dan tegen het advies van de TAC toch instemt met het uitvoeren van
plannen in de hoofdgroenstructuur, dan is het toetsingskader van de TAC kennelijk niet
genoeg. Daarom komen wij met een initiatiefvoorstel voor een compensatieregeling
waarin minimale eisen worden gesteld aan compensatie. De inzet van dit initiatiefvoorstel
is niet alleen de bescherming van het groen in onze stad, maar de verbetering ervan. We
willen dit doen door minimale eisen op te stellen die wel haalbaar zijn, maar erg scherp
zijn. Het doel ervan is dat we eindelijk beseffen dat ver- en hernieuwbouwen in het rood
goedkoper is dan bouwen in het groen. Alleen dan zijn wij ervan overtuigd dat wij het
groen kunnen beschermen en we een halt kunnen toeroepen aan het voortdurend
verkleinen, versnipperen en vercommercialiseren van ons eigen Amsterdamse groen.

Procedureel kan ik dit initiatiefvoorstel nu niet indienen, want dat moet ik doen aan
de voorzitter van de Raadscommissie voor Bouwen, Wonen en Klimaat. Dat zal ik straks
doen.

De VOORZITTER geeft het woord aan de heer Manuel.

De heer MANUEL: Ook het uitgangspunt van D66 is dat wij met onze handen van
de hoofdgroenstructuur af moeten blijven. Elke keer opnieuw komt er discussie over de
vraag of we toch niet een klein stukje van de hoofdgroenstructuur voor het een of ander
kunnen gebruiken. Normaal gesproken zullen wij zeggen: nee, blijf van de
hoofdgroenstructuur af. In dit geval echter is de compensatie zo groot dat we bij wijze van
uitzondering akkoord kunnen gaan met het voorstel van het college.

De VOORZITTER geeft het woord aan wethouder Van Poelgeest.

Wethouder VAN POELGEEST: Er is geen enkele vraag aan het college gesteld
en de raad gaat akkoord met de compensatiemaatregel. Ik denk dat we aan de hand van
het initiatiefvoorstel van de Partij voor de Dieren nog wel een debat hierover zullen
krijgen. In de commissie heb ik al gezegd dat het college zeer terughoudend zal zijn ten
aanzien van een regeling die compensatie regelt. In onze beleving zal bouwen in de

44
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
hoofdgroenstructuur altijd een uitzondering blijven en een uitzondering die niet
lichtvaardig gemaakt wordt. Op het moment dat er een regeling is, lokt dat misschien juist
uit dat mensen denken: als ik een initiatief neem, dan kan ik dat ergens afkopen. Dat wil
het college absoluut niet.
(De heer VAN LAMMEREN: Ik hoor wat u zegt. Wij hebben ook lang
nagedacht over de vraag of we het initiatiefvoorstel überhaupt moeten
schrijven. U zegt dat de afweging niet lichtzinnig gemaakt wordt. Wat vindt
u dan van het kappen van bomen voor een crematorium waarvan nu de
volledige uitvoering ter discussie staat? Dat is toch toegestaan en is
achteraf waarschijnlijk onzinnig.)

Ik begrijp best dat u de discussie over het crematorium nog eens opnieuw wilt
aanvangen, maar dit lijkt mij niet echt de gelegenheid daarvoor. U weet overigens dat dit
een uitzondering was die de raad om heel bijzondere redenen daar heeft gemaakt. Er zijn
mensen die het daar niet mee eens waren, er zijn mensen die het er wel mee eens waren.
Als we die discussie nu opnieuw zouden voeren, dan denk ik dat de uitslag ervan niet
anders zal zijn. Als er een compensatieregeling bestaat, dan denk ik dat mensen sneller
zullen zeggen: het kan wel, ook in het geval van het crematorium, want dan gaan we
elders flink compenseren en dan is het niet zo erg. Dat tast de hoofdgroenstructuur in
wezen aan. Het is een tamelijk dwingend planologisch kader. U zei net dat wij eindelijk
beseffen dat. Dat wil ik weerspreken. Deze gemeente heeft het sinds jaar en dag als geen
ander beseft. Een planologisch kader als de hoofdgroenstructuur is wettelijk niet verplicht.
Het is iets wat wij ons vrijwillig opleggen en wat sinds het jaar 2000 bestaat. In een
heleboel andere gemeenten bestaat het niet. Wij hebben nog onze mooie Amstelscheg,
wij hebben nog ons mooie Waterland. Ga een keer kijken in de Zuidvleugel, daar zien we
wat er mis kan gaan. Gelukkig is dat hier niet het geval.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 148 van afd. 1 van het Gemeenteblad.

11

Initiatiefvoorstel ter instemming van het raadslid mevrouw Ulichki van 15 februari
2012 inzake het aangaan van stageovereenkomsten met ongedocumenteerde jongeren
binnen de gemeente Amsterdam (Gemeenteblad afd.1, nr. 141)

De VOORZITTER geeft het woord aan de heer Toonk.

De heer TOONK: Van de orde. Wij hebben net een brief van het ministerie
gekregen over deze casus. Om de brief goed te kunnen bestuderen en om met mijn
fractie te kunnen overleggen, wil ik u verzoeken om dit onderwerp uit te stellen tot
vanavond.

De VOORZITTER: Ik vind dat geen probleem. Oorspronkelijk stond het punt ook
om 19.30 uur gepland. Ik denk niet dat iemand er een probleem mee heeft. Is de
wethouder er vanavond ook? Mijnheer Asscher, bent u er vanavond om 19.30 uur? U
bent er vanavond, dus dat is geen probleem. Dan wordt agendapunt 11 op verzoek van
de VVD vanavond om 19.30 uur behandeld.

(De heer TOONK: Een bedankje lijkt me op zijn plaats. Dank u.)
45
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

Dit punt wordt even aangehouden.

12

Voordracht van het college van burgemeester en wethouders van 6 maart 2012
tot instemmen met het plan Kwaliteitsimpuls Voortgezet Onderwijs Amsterdam 2012-2014
en met het plan aanpak risicoscholen (Gemeenteblad afd.1, nr. 140)

De VOORZITTER geeft het woord aan mevrouw Moorman.

Mevrouw MOORMAN: Het plan voor de kwaliteitsimpuls in het voortgezet
onderwijs kan onze warme goedkeuring dragen. Wij vinden dit heel goed. In het
basisonderwijs hebben we de afgelopen jaren al fantastische resultaten bereikt met de
kwaliteitsaanpak basisonderwijs, KBA geheten. Dat dit nu ook in het voortgezet onderwijs
gebeurt, is heel goed. Wij hebben dit ook in ons programakkoord opgenomen. We zijn er
dus heel blij mee. Ik heb het uitgebreid in de commissie gezegd dus ik hoef er verder niets
aan toe te voegen.

Ik wil over één aspect iets extra's zeggen en wel over het vergroten van het
aantrekkelijk aanbod. Ook dat is een belangrijk onderdeel van de kwaliteit van het aanbod
in de stad. In de commissie heb ik al gezegd dat het voor de PvdA niet alleen moet gaan
over havo/vwo zoals nu in het voorstel staat, maar dat het ook moet gaan over het vmbo-
t. Gezien de huidige cijfers van over-inschrijving is dit juist bij het vmbo-t een groot
probleem. De wethouder heeft dit in de commissie toegezegd dus ik neem aan dat er
goed naar gekeken zal worden.

Een ander punt. Als wij het aanbod willen vergroten en aantrekkelijker willen
maken, dan moeten we ook tendensen tegengaan die de capaciteit juist beperken. Een
vervelend fenomeen dat we de laatste tijd daarbij zien ontstaan, is het fenomeen ‘cherry-
picking’. We zien dat havo/vwo-scholen geen havo-leerlingen meer aan willen nemen,
maar alleen nog leerlingen die minstens een havo/vwo-advies hebben gekregen. Dat
doen ze natuurlijk om hun eigen niveau en hun eigen resultaten omhoog te krikken.

(De heer TOONK: Mevrouw Moorman, u zegt: we zien dat scholen et
cetera. Kunt u verduidelijken wat u ziet? Welke scholen zijn dat?)

Mijnheer Toonk, u hebt mij horen zeggen dat ik het liever wil hebben over
fenomenen en tendensen dan hier specifieke scholen te benoemen. Als u er op aandringt,
dan kan ik dat wel doen, maar er is genoeg media-aandacht geweest voor deze scholen
die aan ‘cherry-picking' doen. Wij hebben met het OSVO in het kader van het RPO en in
het kader van de overgang van het primair onderwijs naar het voortgezet onderwijs, de
kernprocedure, afgesproken dat scholen niet alleen op grond van hun eigen belang, maar
ook op grond van het algemeen maatschappelijk belang moeten opereren. Dat is ook
logisch, want ze worden uit de algemene middelen gefinancierd.

(De heer TOONK: Ik had gehoopt dat mevrouw Moorman mij antwoord
zou geven. Ik heb nog geen antwoord gehoord en geef haar graag de
gelegenheid om dat alsnog te doen. U zegt: we zien dat scholen… Dan
wil ik van u namen horen. Namen en het liefst ook rugnummers. Over
welke scholen hebt u het?)

Mijnheer Toonk, ik vind uw vraag een beetje onbehoorlijk. We hebben in de media
verschillende berichten hierover gezien. Ik wil hier niet aan ‘naming and shaming’ doen, ik
wil vooral voorkomen dat dit fenomeen zich in de toekomst nog eens voordoet. Ik hoor

46
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
van heel veel schooldirecteuren over deze scholen dat zij het ontzettend vervelend
vinden.

Waarom is dit zo vervelend? Ten eerste is het heel vervelend voor de leerlingen.
Wij zien dat er een groot tekort is, vooral op de havo. Ik weet niet of de heer Toonk weet
over hoeveel havo-plekken het gaat. Het gaat over vele, vele havo-plekken die de stad te
kort komt. We hebben al vaak geconstateerd dat het ongelooflijk jammer is voor leerlingen
die al stress ervaren voor de Cito-test, stress ervaren bij het inschrijven en nu nog steeds
stress ervaren omdat ze niet weten waar ze een plekje kunnen krijgen.

(De VOORZITTER: Mevrouw Moorman.)
Ik denk dat de raad de verplichting heeft om ervoor te zorgen dat deze leerlingen
in de toekomst minder stress ondervinden en daardoor deze tendensen tegengaan. Punt.

(De VOORZITTER: Mevrouw Moorman, u zou een groot ariazangeres
kunnen zijn met zulk een luchtvoorraad.)

(De heer TOONK: Mevrouw Moorman zorgt ervoor dat ik heel gespannen
luister naar haar verhaal, want ik zoek nog steeds een antwoord. Welke
scholen bedoelt u? U vindt het onbehoorlijk dat ik erom vraag, maar u
neemt die scholen iets kwalijk. Ik vind het onbehoorlijk dat u scholen iets
kwalijk neemt zonder ze bij naam te durven noemen. Dan weet ik niet op
welke scholen u doelt en de scholen weten het zelf ook niet. Als ik het
goed begrijp, dan wilt u geen antwoord geven. Dan kan ik u ook niet
vragen of u contact hebt gezocht met die scholen om te luisteren naar hun
beweegredenen om die keuze te maken.)

Ten eerste wil ik u uitnodigen om beter de krant te lezen. De kranten hebben er
namelijk bol van gestaan. Ik heb veel schooldirecteuren gesproken. Veel
schooldirecteuren die mij op deze kwalijke tendens hebben gewezen en vertelden hoe
lastig het is dat deze scholen de krenten uit de pap vissen. Dat is ten eerste zeer lastig
voor de leerlingen, maar het is ook heel lastig voor de andere scholen, want zij moeten
het probleem oplossen. In dat opzicht is het asociaal gedrag van deze scholen. Dat willen
wij in de toekomst niet meer. Vanwege het feit dat u ook een groot voorstander was van
de afspraken met het OSVO die in ieder geval naar de geest ervan worden geschonden,
neem ik aan dat u zich hier ook in kunt vinden. Wij willen het college verzoeken om in
ieder geval in de nieuwe kernprocedure ervoor te zorgen dat dit ‘cherry-picking’ niet meer
kan plaatsvinden. Dat kan door afspraken te maken over hoe iedere school afzonderlijk
bijdraagt aan het oplossen van dit capaciteits- en aanbodprobleem. Mocht het nodig zijn,
dan kunnen de gemeentelijke middelen voorwaardelijk daaraan verbonden worden.

(Mevrouw SHAHSAVARI-JANSEN: Welke middelen wilt u inzetten om
die druk op te voeren? Zijn dat middelen die rechtstreeks samenhangen
met het opvangen van capaciteitsproblemen? Welke middelen zouden dat
moeten zijn?)

U weet dat de situatie in de stad in de afgelopen jaren tamelijk vast zat. U weet
ook dat onze wethouder, met instemming van uw minister Van Bijsterveldt, heeft gezegd:
als u het niet samen kunt oplossen, dan bevriezen wij de huisvestingsmiddelen. Ik weet
niet of dat in dit geval mogelijk is. In de motie vraag ik om te onderzoeken of dat mogelijk
is. Dat zou namelijk een van de wegen kunnen zijn die we zouden kunnen bewandelen.

(Mevrouw SHAHSAVARI-JANSEN: Dus als ik het goed begrijp, dan wilt u
de huisvestingsgelden gebruiken om druk uit te oefenen op de scholen
om het capaciteitsprobleem op te lossen.)

Mochten ze er onderling niet uitkomen, wat ik trouwens niet verwacht, want ik heb
meermalen met het OSVO gesproken en meermalen met verschillende directeuren. Zij

47
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
zeggen allemaal dat zij dit gedrag niet accepteren. Ik verwacht daarom dat ze er samen
uitkomen, maar in het uiterste geval zou dat een mogelijkheid zijn.
(Mevrouw SHAHSAVARI-JANSEN: Ik vind het heel bijzonder om
middelen op een andere manier in te zetten dan bedoeld is. Ik vind het
ook van weinig vertrouwen getuigen dat de scholen er zelf uit kunnen
komen.)
(De VOORZITTER: En dit leidt tot de vraag?)
(Mevrouw SHAHSAVARI-JANSEN: Bent u dat met mij eens?)
(De VOORZITTER: Heel creatief is het niet, mevrouw Shahsavari-
Jansen.)

Om op dat laatste punt in te gaan: nee. Ik heb net al gezegd dat ik heel veel
vertrouwen heb in het feit dat ze er uitkomen. Ik denk ook niet dat het nodig is. Ik herhaal
dat uw minister destijds onze wethouder daarin heeft gesteund. Soms moet er enige druk
uitgeoefend worden om het probleem onderling op te lossen. Ik zet dit er alleen in voor
het uiterste geval. Ik heb heel veel vertrouwen en denk absoluut niet dat het nodig is. Juist
in het algemeen belang is het goed om te laten zien dat wij niet zullen schromen om dat
soort drukmiddelen in te zetten.

De VOORZITTER geeft het woord aan mevrouw Ulichki.

Mevrouw ULICHKI: Een aantal jaren gelden formuleerde wethouder Asscher de
ambitie om in Amsterdam geen zwakke scholen meer te hebben. Het ging toen om
ongeveer 33 basisscholen die hun basis niet op orde hadden. In 2008 waren het 33
scholen, maar de aanpak heeft succes gehad, want sinds de start van het programma
KBA is het aantal zwakke basisscholen verminderd van 5 naar 0. Een score van 100%.
Het nu voorliggende plan gaat over de kwaliteitsaanpak in het voortgezet onderwijs. Wij
zijn er blij mee. Het is een uitwerking van het programakkoord. Er blijft bij mij nog een
vraag over. We zien dat nog niet op elke school het aanbod en de capaciteit op orde is.
Vooral bij de havo en het vmbo-t zien we dit jaar een groot tekort. Met het OSVO zijn
afspraken gemaakt over een voldoende aantrekkelijk aanbod, vastgelegd in het RPO. Wat
betekent deze gang van zaken voor de grote vraag naar vmbo-t en havo?

De VOORZITTER deelt mee dat de volgende motie is ingekomen:

26° Motie van de raadsleden Moorman, Ulichki en Van der Pligt inzake de
kwaliteit en capaciteit voortgezet onderwijs en kernprocedure (Gemeenteblad afd. 1, nr.
179).

Verzoekt het college om:

- in de nieuwe kernprocedure die ingaat per schooljaar 2012/2013 te borgen
dat scholen niet aan cherry-picking kunnen doen door afspraken te maken
over de wijze waarop iedere school individueel bijdraagt aan het oplossen van
de algemene capaciteits- en aanbodproblematiek;

- het voldoen aan de afspraken in de vernieuwde kernprocedure door alle
scholen verenigd in het OSVO voorwaardelijk te stellen voor de besteding van
gemeentelijke huisvestingsmiddelen.

De motie maakt deel uit van de beraadslaging.

48
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

De VOORZITTER geeft het woord aan mevrouw Sahin.

Mevrouw SAHIN: Het is een goede zaak dat ook het voortgezet onderwijs in
Amsterdam een kwaliteitsimpuls krijgt. We steunen het voorstel dan ook van harte. Het is
belangrijk dat vooral het vmbo en het mbo een positieve impuls krijgen. Wij zijn dan ook
blij dat de motie voor de verbetering van het imago en de kwaliteit van het vmbo en het
mbo wordt uitgevoerd. Daarnaast moet er volgens ons echt werk gemaakt worden van het
oplossen van de mismatch tussen de vraag naar en het aanbod van vo-scholen. De
lotingsproblemen in de stad moeten eindelijk eens worden opgelost. De vmbo-t-scholen
kampen nu ook met overschrijvingen. Waar eerst gymnasia met dit probleem te maken
hadden, zien we dat de laatste jaren ook bij andere opleidingsniveaus. Wij zullen de
uitvoering van de kwaliteitsimpuls dan ook in de gaten blijven houden.

Het thema ‘schoolveiligheid’ gaat D66 aan het hart. Wij zijn dan ook blij dat dit in
het voorstel terugkomt. We kijken uit naar de uitgewerkte versie van het nieuwe
schoolveiligheidsbeleid waarom wij een aantal maanden geleden hebben verzocht. Het
thema ‘schone school’ blijft echter een beetje onderbelicht. Misschien wordt dit uitgewerkt
in de aanvullende notitie die we krijgen. Er zijn scholen waar de hygiëne volledig zoek is.
Een kwalitatief goede school is ook een schone school. Wij zullen bij de kadernota dan
ook een motie indienen om zowel in het basisonderwijs als in het voortgezet onderwijs het
thema ‘schone school’ hoog op de agenda te houden of te zetten. Er zijn scholen in
Amsterdam met wc's waar je eigenlijk niet gezien wilt worden of niet naartoe kunt omdat
ze zo ontzettend stinken. Wij vinden dat dit niet kan en hopen dat dit in de aanvullende
notitie nader wordt uitgewerkt.

De VOORZITTER geeft het woord aan de heer Toonk.

De heer TOONK: Ik vind het bijzonder om naar de microfoon te lopen met als
belangrijkste opgave om de wethouder die naast mij zit een compliment te geven via deze
geluidsinstallatie. Dat compliment verdient hij. Er ligt namelijk een goed voorstel. lets wat
we in het programakkoord hebben afgesproken om de succesvolle aanpak in het
basisonderwijs door te zetten naar het voortgezet onderwijs. Mijnheer Asscher, het heeft
even geduurd, we zijn op de helft van onze collegeperiode, maar er ligt een goed voorstel.
Mijn complimenten daarvoor.

Dit voorstel lost niet alle problemen op. U hebt dat zelf al aangegeven en ook
mevrouw Sahin wees er net al op. De lotingsproblemen lossen we met dit voorstel niet op
en er zijn nog meer problemen, maar we zetten een belangrijke stap in de goede richting.
In de commissievergadering heb ik gevraagd hoe u dit gaat betalen. In uw voordracht
verwijst u naar allerlei posten in de begroting die in mijn exemplaar van de begroting niet
te vinden zijn. Uw ambtenaren hebben het keurig op papier gezet zodat ik het ook kan
volgen. Dank u wel daarvoor. Ik zie geen beletsel om hiermee door te gaan. U krijgt tot
slot complimenten voor het schoolveiligheidsplan.

Het laatste punt waarover ik het hier wil hebben, is de motie van mevrouw
Moorman. Mevrouw Moorman nam het woord ‘onbehoorlijk’ in de mond en ik wil u dat
graag teruggeven. Ik vind het onbehoorlijk dat u vanaf deze plek praat over scholen,
zonder daarbij expliciet te zijn en dat op zulk een manier te doen dat alle scholen zich
misschien aangesproken voelen en om in het midden te laten op welke scholen u
specifiek doelt en tot slot te zeggen dat u het ‘cherry-picking’ wilt verbieden. Ik vind het
onbehoorlijk, mevrouw Moorman, dat u niet de moeite neemt om de schooldirecteuren en
de schoolbesturen die u aanspreekt en die hun eigen overwegingen hebben, die hun

49
Jaar 2012 Gemeente Amsterdam
Afdeling 2 Gemeenteraad R
Vergaderdatum 4 april 2012 Raadsnotulen
eigen complexe, morele en zakelijke afweging hebben gemaakt om tot hun besluit te
komen, indirect via deze motie …
(Mevrouw MOORMAN: Mijnheer Toonk, als ik uw woorden beluister, dan
hebt u met schooldirecteuren gesproken die misschien aan dit ‘cherry-
picking'-gedrag meedoen. U zegt in ieder geval dat u begrip hebt voor de
redenen die daaraan ten grondslag liggen. Kunt u mij uitleggen welke
redenen u gehoord hebt om tot dit ‘cherry-picking’-gedrag te komen?)

Mevrouw Moorman, wat ben ik blij dat u mij die vraag stelt. Ik had namelijk
oprecht het idee dat u totaal niet geïnteresseerd was. Als u het echt zou willen weten, dan
vraagt u het aan de betrokken schooldirecteuren c.q. schoolbesturen. Vraag hen naar hun
overwegingen. Zij kunnen u dat veel beter duidelijk maken dan ik. Ik kan u vertellen dat ik
het onbehoorlijk vind dat u niet de moeite neemt om het even bij hen na te vragen. Voor
mij is het aanleiding om mijn fractie te adviseren niet met uw motie in te stemmen. Ik houd
daarbij een slag om de arm, want ik ken de definitieve versie nog niet.

(Mevrouw MOORMAN: Ik krijg ook nu geen duidelijk antwoord van de
heer Toonk. Ik moet mijn eerdere woorden terugnemen, want ik krijg nu
de indruk dat u helemaal niet met de schooldirecteuren hebt gesproken. Ik
heb juist veelvuldig met schooldirecteuren gesproken en zij hebben mij
uitgelegd waarom sommige scholen dit doen. Ze doen dit om hun eigen
resultaten op te hogen. Niet zozeer door de school te verbeteren, wat
eigenlijk zou moeten, maar door andere en misschien betere leerlingen
aan te nemen. Mijnheer Toonk, bent u het met mij eens dat dat de
onderliggende reden is?)

Dat ben ik totaal niet met u eens.

(Mevrouw MOORMAN: Kunt u me dan zeggen wat wel de onderliggende
reden is?)

Mevrouw Moorman, ik ga niet corrigeren wat u zelf in dit proces verzaakt hebt. Als
u een motie indient zoals deze, waarbij het om een beperkt aantal scholen gaat, dan had
u zelf even de moeite moeten nemen om de bewuste schooldirecteuren op te zoeken en
te vragen wat hun opstelling is. Ik vind het onbehoorlijk dat u dat niet gedaan hebt. U mag
er van mij van alles van vinden, dit vind ik ervan.

De VOORZITTER geeft het woord aan wethouder Asscher.

Wethouder ASSCHER: Ik loop een heel eind in de richting van de heer Toonk om
hem te bedanken voor het compliment dat hij net gaf. Ik doe nu hetzelfde in de richting
van alle raadsleden die het plan van het college steunen. Het is een tamelijk pittige
opgave om de kwaliteit in het voortgezet onderwijs te verbeteren. Ik ben tamelijk
optimistisch over het feit dat we dat op deze manier kunnen doen. Het is belangrijk dat u
er in zulk een ruime mate steun voor hebt uitgesproken. Ik denk dat het ook goed is om in
te gaan op het feit dat we dit niet doen louter omdat het in het collegeprogramma staat. Ik
denk dat alle partijen op hun eigen manier bezig zijn met het onderwerp ‘kwaliteit van
onderwijs’, ook in het voortgezet onderwijs. Het gaat daarbij al heel snel over
deelonderwerpen. De veiligheid, mevrouw Sahin noemde net schone scholen, de
toelatingsprocedures en het aanbod. Dit toont aan dat het iets anders is dan het primair
onderwijs waar de leerdoelen heel erg vergelijkbaar zijn. Hier loopt het van vmbo-kader
tot aan het categoraal gymnasium. Daarom heeft het ook iets langer geduurd. Het gaat
om verschillende kinderen, verschillende opleidingen en verschillende leerdoelen, maar
toch om een kwaliteitsaanpak die resultaatsgericht is. Ja, wij komen uitgebreider terug op

50
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

het onderdeel ‘veiligheid’. Ik ben zelf heel enthousiast over het gegeven dat veiligheid als

basiskwaliteit, als iets wat op orde hoort te zijn, nu in de plannen staat. Datzelfde dient

natuurlijk te gelden voor de schoolomgeving en voor een schone school. Daar moeten

scholen zelf op kunnen worden aangesproken. Het zou geen taak voor de gemeentelijke

overheid moeten zijn, maar ik ga er ongetwijfeld later met mevrouw Sahin van gedachten
over wisselen.

Mevrouw Ulichki vraagt niet voor niets naar de vmbo-t- en de havo-leerlingen. Dat
kan bijna niet actueler zijn dan vandaag. Kinderen hebben zich immers op de school van
hun voorkeur aangemeld. We weten dat er een groot verschil is tussen de plekken waar
ze terecht kunnen en de plekken die aanvankelijk door de scholen ter beschikking zijn
gesteld. Er dreigt dus een gigantische mismatch te ontstaan met loting als gevolg. Dat er
loting zal plaatsvinden, wisten we al. We streefden er echter wel naar om het aantal
uitgelote kinderen te verminderen. Om die reden ben ik met mijn mensen permanent in
gesprek met de scholen om te bekijken of er toch extra aanbod kan worden gecreëerd op
de scholen die nu overvraagd zijn. Extra vmbo-t-plekken, extra havo-plekken. Met het
IJburgcollege dat zo ongeveer de populairste school van de stad geworden is, hebben we
net afgesproken dat het al in het komend schooljaar een extra voorziening creëert, een
IJburgcollege 2, om niet al die kinderen te hoeven uitloten, maar om ze meteen onder te
kunnen brengen. Dat scheelt heel veel teleurgestelde kinderen. We proberen hetzelfde te
bereiken in Amsterdam-Nieuw West. Ik denk dat ik daarmee in uw geest handel. Inmers,
we kunnen niet altijd van tevoren vraag en aanbod kennen. Dat moet zich manifesteren.
In de periode tussen de aanmelding en de loting doen we er alles aan om het aantal
kinderen dat wordt uitgeloot zo klein mogelijk te houden. Soms door het veranderen van
een havo-/vwo-afdeling in een havo-afdeling. Als er vervolgens geloot wordt — en er wordt
geloot, want we kunnen het probleem niet helemaal oplossen — spannen we ons tot het
uiterste in om alle teleurgestelde kinderen goed onder te brengen bij een andere school.
Het enige wat ons daarbij enige hoop biedt, is het ervaringsfeit dat in vroegere jaren, ook
vorig jaar, kinderen toch vaak heel goed terechtkomen bij een andere school. Vorig jaar is
het initiatief Hyperion in die stressvolle periode ontstaan in Amsterdam-Noord. Dat is nu al
een enorm succes aan het worden. We kunnen er dus wel degelijk iets aan doen. Ik doe
tussendoor mijn uiterste best, juist op een dag als vandaag, om dit proces te
bespoedigen.

Ten slotte de discussie over het kersen plukken en het krenten uit de pap pikken
en wat dies meer zij. Ik heb helemaal niet het gevoel dat het debat dat in vijf gangen werd
uitgeserveerd ging over de vraag of u het met elkaar eens bent, Partij van de Arbeid en
VVD. Dat debat ging over de vraag of er daadwerkelijk sprake is van kersen pikken of de
krenten uit de pap vissen. Ik denk dat de heer Toonk er geen voorstander van is als er
krenten uit de pap worden gevist. Hij denkt dat er andere redenen aan ten grondslag
kunnen liggen. Dat betekent dat u het erover eens kunt zijn dat het niet wenselijk is als
scholen zoiets doen. Het college vindt het ook niet wenselijk. Dat betekent dat we de
motie positief kunnen preadviseren. Er kunnen heel goede redenen zijn om een ander
aannamebeleid te voeren. Via oneigenlijk gebruik van de afspraken in de kernprocedure
proberen de onderwijsresultaten te verbeteren in plaats van door het verbeteren van het
onderwijs moet geen goede reden zijn.

Daarmee kom ik bij het tweede gedachtestreepje waarvan ik heel goed begrijp dat
mevrouw Shahsavari-Jansen erover begint. Er is een Kamerdebat over dit aspect
geweest. Ik heb de Besturenraad op visite gehad die hierin een bedreiging van artikel 23
van de Grondwet meende te ontwaren. Dit is echter een Rubicon die deze raad al eerder
heeft overgestoken. Bij de vaststelling van het RPO is het huisvestingsmiddel al ingezet.

51
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
Dat heeft met instemming van de raad, zij het niet met uw persoonlijke instemming, geleid
tot het uitstellen van huisvestingsuitgaven. Dat heeft weer geleid tot betere afspraken. Ik
schuw dus niet om dat middel in te zetten. Ik wil de motie niet zo uitleggen dat we
automatisch dat middel inzetten. Ik geloof dat ik de motie ook niet op die manier hoef te
lezen. Dat zou mij in elk geval te ver gaan. Er zijn allerlei andere reacties mogelijk als
afspraken niet worden nagekomen. Er zijn ook allerlei andere geldstromen,
subsidiestromen, die we kunnen gebruiken als met elkaar gemaakte afspraken niet
worden nagekomen.
(Mevrouw SHAHSAVARI-JANSEN: Hoe staan de besturen nu tegenover
het gegeven dat de gelden op die manier zijn ingezet? Zij zijn naar u toe
gekomen omdat ze een probleem zagen. U hebt er met hen over
gesproken. Zijn ze nu wel tevreden over die maatregel of hebben zij nog
steeds hetzelfde voorbehoud?)

Dat conflict is beslecht. Vervolgens hebt u bij de vorige begroting weer middelen
ter beschikking gesteld om in schoolgebouwen te investeren. Die middelen worden ook
uitgegeven. Er bestond een impasse om afspraken te maken over waar
kwaliteitsverbetering zou moeten plaatsvinden. Misschien beantwoord ik de verkeerde
vraag.

(Mevrouw SHAHSAVARI-JANSEN: Zijn zij nog steeds van mening dat
het inzetten van die gelden als drukmiddel om de afspraken na te komen
een inbreuk op de grondrechten zou zijn? Of vinden ze dat het middel wel
op die manier gebruikt kan worden?)

De schoolbesturen, vooral in het bijzonder onderwijs, stellen zich nog steeds op
het principiële standpunt dat het op die manier omgaan met huisvestingsmiddelen in strijd
is met de Grondwet. Er is echter geen sprake meer van een daadwerkelijk conflict omdat
we er uiteindelijk in der minne uit zijn gekomen. De interpretatie van de Grondwet is niet
aan mij en ook niet aan de rechter, maar aan de Kamer. In de Kamer wordt over dit
onderwerp gesproken. Er wordt een advies aan de Onderwijsraad gevraagd over de
vraag hoe we in 2012 artikel 23 moeten uitleggen. Ik sluit daarom niet uit dat dit middel
gebruikt zal worden, maar wat mij betreft alleen in uiterste instantie en niet als een
automatische sanctie. Ik vind dat dat op gespannen voet staat met hoe de
huisvestingsmiddelen bedoeld zijn. Als ik het tweede element van de motie zo mag
interpreteren, dan kan ik de motie preadviseren. Als dat niet het geval is, dan preadviseer
ik haar negatief.

(De heer TOONK: Misschien lost de heer Asscher het probleem zelf op. U
zegt: ‘als ik de motie zo mag interpreteren’, maar zo staat het er niet, ‘dan
preadviseer ik positief’. Anders preadviseert u negatief. Dat ‘anders’ is dus
van toepassing en dus preadviseert u negatief op de motie. Die
duidelijkheid zocht ik. Begrijp ik het goed dat u de motie negatief
preadviseert?)

Volgens mij heb ik dat niet gezegd. Ik verzocht de raad om glashelder te maken of
ik de interpretatie die ik wil hanteren als de motie wordt aangenomen ook mag hanteren.
Als dat het geval is, dan bestaat er geen bezwaar tegen het aannemen van de motie. Als
dat niet het geval is, dan bestaat er wel bezwaar tegen aanneming. Misschien kan ik u
enigszins tegemoetkomen. Ik heb een nadere toelichting nodig van de indiener en
misschien is het een goed idee om de motie te wijzigen en hier geen misverstand over te
laten bestaan. Ik heb begrepen dat we ook vanavond vergaderen. Ik kan me voorstellen
dat de motie dan op nog bredere steun kan rekenen. Dat is mijn zaak niet.

52
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
(De heer TOONK: Mijnheer Asscher, ik heb begrepen dat u jurist bent,
mr. Asscher. Zou het in uw ogen daarom wenselijk zijn dat de tekst van
deze motie ook zonder nadere uitleg slechts op één manier uit te leggen
is? Kortom: is de motie volgens u niet zo onduidelijk gesteld dat u haar
alleen al om die reden negatief preadviseert?)

Ik moet erkennen dat ik jurist ben. Ik sta hier echter niet als uw juridisch adviseur,
maar als uw bestuurder. Dat houdt in dat ik uitspraken van de raad probeer te
interpreteren en er recht aan te doen in mijn dagelijkse werk als uw uitvoerder. Dat
betekent dat ik met de raad in discussie ga over de vraag hoe ik een motie moet
uitleggen. Dit is geen juridische discussie, maar een bestuurlijke discussie. Mag ik de
motie zo uitleggen dat ik dit als een uiterste sanctie kan gebruiken, zoals we in het
verleden ook wel eens hebben gedaan? In dat geval kan ik er als bestuurder prima mee
uit de voeten. Mag ik dat niet, dan ben ik ertegen. Ik suggereerde net al voorzichtig dat
een aanpassing van de motie in overweging kan worden genomen.

(Mevrouw SHAHSAVARI-JANSEN: Ik heb er altijd een beetje moeite
mee als moties op een zeer vrije manier geïnterpreteerd worden. Ook
mensen buiten deze raad zullen de motie lezen en krijgen dan een
verkeerde indruk. Ik zal duidelijk zijn. Ik zal sowieso niet voor deze motie
stemmen. Tegenover degenen die straks de stukken lezen vind ik dat u
de plicht hebt om een zodanig duidelijke motie op te stellen dat er geen
misverstand over kan bestaan.)

(De VOORZITTER: Is de wethouder dat met mij eens?)

Dan richt u zich waarschijnlijk tot uw collega. Ik heb weinig keus. De raad doet
uitspraken en ik probeer van tevoren duidelijk te maken hoe ik met een dergelijke
uitspraak zal omgaan.

(Mevrouw SHAHSAVARI-JANSEN: Dan zou u de motie negatief moeten
preadviseren. Dat is mijn advies.)

Dank u voor dat advies. Ik heb gezegd wat ik te zeggen had.

De VOORZITTER: Mevrouw Moorman, kunt u uw licht laten schijnen op de
suggestie van de wethouder om de motie aan te passen?

De VOORZITTER geeft het woord aan mevrouw Moorman.

Mevrouw MOORMAN: Dat kan ik zeker. Ik wil de wethouder danken voor de
beantwoording en voor het positieve preadvies. De manier waarop hij het tweede dictum
leest is helemaal in lijn met datgene wat ik net al in mijn antwoorden op de interrupties
van mevrouw Shahsavari-Jansen zei. Als uiterste sanctie. Als mensen de stukken lezen
en ook de notulen van deze beraadslaging lezen, dan kunnen ze het op deze manier
opvatten. Als ik het voor u duidelijker maak, mevrouw Shahsavari-Jansen, door er ‘als
uiterste sanctie’ aan toe te voegen, dan wil ik dat uiteraard doen. Ik hoop dat daarmee het
probleem is opgelost. Het is mij erg lief als er een brede raadsmeerderheid voor is, want
als ik u allen hoor, dan is dit iets waar we allemaal achter kunnen staan.

De motie-Moorman, Ulichki en Van der Pligt (Gemeenteblad afd. 1, nr. 179),
ingetrokken zijnde, maakt geen onderwerp van behandeling meer uit.

De VOORZITTER deelt mee dat de volgende motie is ingekomen:

53
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

27° Motie van de raadsleden Moorman, Ulichki en Van der Pligt inzake de
kwaliteit en capaciteit voortgezet onderwijs en kernprocedure (Gemeenteblad afd. 1, nr.
180).

Verzoekt het college om:

- in de nieuwe kernprocedure die ingaat per schooljaar 2012/2013 te borgen
dat scholen niet aan cherry-picking kunnen doen door afspraken te maken
over de wijze waarop iedere school individueel bijdraagt aan het oplossen van
de algemene capaciteits- en aanbodproblematiek;

- het voldoen aan de afspraken in de vernieuwde kernprocedure door alle
scholen verenigd in het OSVO voorwaardelijk te stellen voor de besteding van
gemeentelijke huisvestingsmiddelen als uiterste sanctie.

De motie maakt deel uit van de beraadslaging.

De VOORZITTER geeft het woord aan de heer Toonk.

De heer TOONK: Opnieuw een hele tocht om de wethouder een compliment te
maken. Hij heeft goed geluisterd. Ik heb inderdaad niet gezegd dat ik voor ‘cherry-picking’
ben. Mevrouw Moorman zou daarom misschien kunnen denken dat ik de motie kan
steunen. Dat ik niet voor ‘cherry-picking’ ben, mevrouw Moorman, wil niet zeggen dat ik
na een gesprek met een schooldirecteur geen begrip kan hebben voor een moeilijke
afweging, een moeilijk besluit om tot iets te komen waarvan u zegt: dat is ‘cherry-picking’.
Ik denk dat de school in dit geval een weloverwogen besluit genomen heeft hoewel de tijd
dat uit zal moeten wijzen. Ik heb gezegd dat ik het onbehoorlijk vind om deze motie in te
dienen waar het ‘cherry-picking’ betreft. Op dat gebied kunt u van mij dus geen steun
verwachten. Gezien uw flexibele opstelling van net kan ik u zeggen dat u mag rekenen op
de steun van de VVD voor uw motie als u het eerste dictum weghaalt.

De VOORZITTER: Wil mevrouw Moorman nog iets aan de motie veranderen?
Mevrouw Moorman schudt ‘nee’.

De discussie wordt gesloten.

De VOORZITTER: Ik wil de raad het volgende voorleggen. Als we klaar zijn met
stemmen, dan is het 16.45 uur. Denkt u dat we agendapunt 13 om 17.00 uur afgerond
kunnen hebben? Ik kijk vooral in de richting van mevrouw Van der Pligt. Ja? Dan stel ik
voor dat we dat punt nog behandelen en daarna schorsen.

Aan de orde is de stemming over de voordracht (nr. 140).

De voordracht (nr. 140) wordt bij zitten en opstaan aangenomen.

De VOORZITTER constateert dat de voordracht (nr. 140) met algemene stemmen
is aangenomen.

Aan de orde is de stemming over de motie-Moorman, Ulichki en Van der Pligt
(Gemeenteblad afd. 1, nr. 180).

54
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

De motie-Moorman, Ulichki en Van der Pligt (Gemeenteblad afd. 1, nr. 180) wordt
bij zitten en opstaan aangenomen.

De VOORZITTER constateert dat de motie-Moorman, Ulichki en Van der Pligt
(Gemeenteblad afd. 1, nr. 180) is aangenomen met de stemmen van de VVD en het CDA
tegen.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 140 van afd. 1 van het Gemeenteblad.

13

Voordracht van het college van burgemeester en wethouders van 6 maart 2012
tot instemmen met de visie en het programmaplan Om het kind! Hervorming zorg voor de
jeugd (Gemeenteblad afd.1, nr. 142)

De VOORZITTER geeft het woord aan mevrouw Van der Pligt.

Mevrouw VAN DER PLIGT: Ik heb in de commissie al gezegd dat iemand een
bijna onmenselijke energie en een onwaarschijnlijk positieve instelling moet hebben om
dit een leuke klus te vinden. Gelukkig hebben wij een jonge, energieke wethouder die dit
een uitdaging vindt. Wij wensen u veel succes bij de uitwerking van alle plannen. We
zullen er nog regelmatig over moeten spreken, want wij houden bij sommige onderdelen
ons hart vast. U hebt mij toegezegd om bij de stadsregio en bij de provincie te bezien of
zij in financiële zin kunnen bijdragen. Dat wachten we dus af.

Wij zijn echter absoluut niet gerust op de situatie bij het passend onderwijs. Straks
wordt er een enorm grote bezuiniging doorgevoerd als de plannen door de Eerste Kamer
komen. De zorgstructuur voor die leerlingen is in Amsterdam nog lang niet op orde. Ik ben
ook niet erg optimistisch over het overleg tussen de schoolbesturen. Ik krijg het gevoel dat
ook de wethouder er niet helemaal gerust op is dat het op de bewuste datum goed komt.
Vorig jaar hebben wij bij een manifestatie op het Beursplein samen met GroenLinks, de
PvdA en D66 laten weten dat wij deze bezuinigingen en deze veranderingen niet willen.
Er is nog hoop. Het voorstel is door de Tweede Kamer aangenomen, maar het moet nog
door de Eerste Kamer worden goedgekeurd. Steeds duidelijker begint zich af te tekenen
wat dit rampzalige plan met de bezuinigingen op het speciaal onderwijs in Amsterdam
teweeg zal brengen. Daarom heb ik een motie waarin het college wordt opgedragen om
er bij de Eerste Kamer op aan te dringen om dit plan niet door te voeren.

De VOORZITTER deelt mee dat de volgende motie is ingekomen:

28° Motie van het raadslid Van der Pligt inzake visie en programmaplan Om
het kind (Gemeenteblad afd. 1, nr. 181).

Besluit:

Het college op te dragen er bij de Eerste Kamer op aan te dringen om niet in te
stemmen met de voorliggende plannen rondom het passend onderwijs.

De motie maakt deel uit van de beraadslaging.

55
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen

De VOORZITTER geeft het woord aan mevrouw De Soete.

Mevrouw DE SOETE: De visie Om het kind is een normalisering. Wij moeten
normaal omgaan met kinderen met problemen. Dat is voor ons de kern van deze visie.
Wat is normaal? Stel dat je een verwaarloosd kind ziet. Kijk of er een tante is of een
buurvrouw die kan helpen. Is een kind druk? Niet meteen Ritalin geven. Kijk naar wat
erachter zou kunnen zitten. Als er echt iets aan de hand is en er moet een professioneel
iemand bijkomen, laat deze dan in de eigen omgeving helpen. D66 is dus enthousiast
over dit plan en steunt de wethouder in zijn zoektocht om de werkelijkheid te veranderen
zoals het in de commissie is gezegd. Wij begrijpen dat er meer nodig is dan 300.000 euro
om de werkelijkheid te veranderen.

Wat is die werkelijkheid nu? In de woorden van de wethouder: gestold
wantrouwen, protocollen en juridificering. Een werkelijkheid met een versnipperd aanbod
en grosso modo een paternalistische houding van de hulpverlening waarbij een kind al
snel in een hokje wordt gestopt. Voor deze nieuwe werkelijkheid voor kinderen en
gezinnen met problemen is een professioneel en goed opdrachtgeverschap van deze
gemeente nodig en intensieve aandacht voor de proeftuinen. De cultuur van de
zorgaanbieders moet veranderen. We weten allemaal dat het veranderen van de cultuur
het moeilijkste is wat er bestaat. Ook de structuur moet veranderen. Dat geeft
onzekerheid. Ik wil er echter nog een aandachtspunt bij noemen. Ook de politiek, de raad
zal moeten veranderen en in de toekomst niet op basis van incidenten moeten handelen.
Er zal vast wel eens iets misgaan in de periode naar een nieuwe werkelijkheid in de
jeugdzorg en het jeugdbeleid. Als we er meteen bovenop springen en weer teruggaan
naar vroeger, terug naar een meer paternalistische houding, dan zijn we verkeerd bezig.
Ik wil de wethouder en de raad oproepen om standvastig te zijn en deze richting vast te
houden.

Àls laatste komt bij mij de vraag op die ik aan de wethouder wil stellen. Waarom
gebeurt dit nu pas? De situatie die wordt geschetst is erg en ongewenst. Is de korting van
het Rijk de oorzaak van deze inzet? Ik neem aan van niet, maar ik hoor het graag. Is het
de overgang van de jeugdzorg naar de gemeente? Dat speelt mee, maar deze zelfde
wethouder heeft in het verleden ook macht gehad om dingen te veranderen. Waarom
kunnen deze verandering pas nu plaatsvinden?

De VOORZITTER geeft het woord aan de heer Toonk.

De heer TOONK: Ik wil u niet te veel vermoeien, noch eentonig worden. Anders
zou ik deze wethouder opnieuw complimenten geven. Om die reden zal ik dat nu niet
doen. Ik vind het bijzonder hoe een belangrijk voorstel als dit, Om het kind! Hervorming
zorg voor de jeugd, zo meteen vrijwel zonder discussie door deze raad aangenomen zal
worden. Eigenlijk verdient dit voorstel veel meer tekst en veel meer woorden. Er ligt
namelijk een heel goed verhaal voor. We kunnen het ook anders benaderen en zeggen:
wat fijn dat we het allemaal met elkaar eens zijn. De mevrouw van D66 heeft gelijk:
waarom nu pas? Anderzijds ben ik blij dat u dit nu gaat doen. Het laat zien dat hervormen
kansen biedt die ten goede kunnen komen aan de maatschappij

Wij zijn minder blij met het feit dat u ons in een tijd van crisis verrast door zomaar
tussendoor mee te delen dat u enkele miljoenen euro's extra nodig hebt en wel
1,6 miljoen euro in het lopende jaar. We hebben daar andere afspraken over gemaakt, via
begrotingen, kadernota's, niet via jaarrekeningen van diensten. Daarom hebben wij
gemeend om op financiële gronden deze voordracht te amenderen. Wij, dat zijn mijn

56
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
collega's De Goede en Verburg en ikzelf. Voor de dekking verwijzen wij op een
vriendelijke en hoffelijke manier naar de 4-maandsrapportage in de kadernota. Dit is
achter de schermen natuurlijk allemaal afgestemd dus ik verwacht dat u er positief over
preadviseert. Resteert mij nog te zeggen dat ik u veel succes wens, want alleen met deze
visie en het plan bent u er niet. U moet er de komende drie of vier jaar nog heel hard aan
trekken. U moet niet alleen 2 miljoen euro per jaar uitgeven, maar u moet er echt voor
zorgen dat de hervormingen die u in het vooruitzicht stelt ook echt gerealiseerd worden.
Daar gaan we u kritisch op volgen.

De VOORZITTER deelt mee dat het volgende amendement is ingekomen:

29° Amendement van de raadsleden Toonk, Verburg en De Goede inzake
visie en programmaplan Om het kind (Gemeenteblad afd. 1, nr. 182).

Besluit:

1. Besluitpunt 3.ii te vervangen door de tekst: “Het college te verzoeken bij de 4-
maandsrapportage met een voorstel te komen voor de dekking van de
resterende programmakosten voor 2012 (1,63 miljoen euro)”

2. Besluitpunt 4 te vervangen door de tekst: “Het college te verzoeken bij de
kadernota 2013 met een voorstel te komen voor de dekking van de
uitvoeringskosten voor de jaren 2013-2015.”

Het amendement maakt deel uit van de beraadslaging.

De VOORZITTER geeft het woord aan de heer Poorter.

De heer POORTER: We staan aan het begin van een grote hervorming, een
hervorming in de jeugdzorg. De visie die de wethouder ons heeft voorgelegd, is
veelbelovend. Het is een ongelooflijk lastig dossier. Een dossier dat wij in de stadsregio al
langere tijd volgen en waarbij we afhankelijk zijn van een heleboel professionals die hun
gedrag en hun cultuur zullen moeten veranderen. Ik snap de opmerking van mevrouw
Van der Pligt: je moet er maar zin in hebben. Toen ik de visie las zou ik er mede gezien
de problematiek bijna zin in krijgen om mijn tanden erin te zetten. Ik ben blij met de visie
die voorligt. We krijgen grote bezuinigingen. We hebben ze een aantal keren besproken
en ze komen met een grote klap in 2015 op ons af. Tegelijkertijd krijgen we ook de kans
om het helemaal zelf te gaan doen. We krijgen mogelijkheden om gezinnen meer eigen
kracht te geven om hun problemen op te lossen. Om kleine problemen klein te houden en
snelle en effectieve hulp te geven in de eigen omgeving.

Hervormen gaat niet vanzelf. ledereen zal mee moeten doen. ledereen betekent
vooral de instellingen die jeugdzorg bieden. Wij kunnen er niet alleen op sturen door
financiële prikkels uit te delen. Dit moet ook landen bij alle instellingen die hulp aan jeugd
bieden en die dat met de beste intenties doen, maar die vooral via samenwerking tussen
de instellingen meerwaarde moeten bieden. Ik wil hierbij verwijzen naar de motie die ik in
de stadsregio heb ingediend om de prestaties van jeugdzorginstellingen te verbeteren. De
strekking van die motie wil ik ook betrekken bij dit betoog.

Het gaat erom dat we tijdens deze hervorming voortdurend de zorg voor het kind
in het oog houden. Op dit moment staan er kinderen op wachtlijsten en ook zij zullen, los
van de hervormingen, zorg moeten krijgen. Onze inzet is: een einde maken aan

57
Jaar 2012 Gemeente Amsterdam R
Verenderdatum 4 april 2012 Gemeenteraad
Raadsnotulen
wachtlijsten, een einde maken aan perverse financiële prikkels, een beter imago voor de
jeugdzorg en veel betere zorg voor onze kinderen.

De VOORZITTER geeft het woord aan mevrouw Ulichki.

Mevrouw ULICHKI: Ik dank het college. Het presenteert een mooie visie.
Mevrouw De Soete van D66 zei het al, we gaan in feite de jeugdzorg normaliseren. Een
mooie visie, maar ook een taai en complex proces. Veel stakeholders, veel belangen en
onduidelijke budgetten. De stad Amsterdam wordt geconfronteerd met bezuinigingen. We
worden geconfronteerd met het negatieve verdeeleffect en met de beëindiging van de
doeluitkeringen aan Amsterdam. Ook complimenten aan de wethouder omdat hij de
decentralisatie omarmt en gaat hervormen. De raad wordt in 2015 politiek opdrachtgever.
Dat betekent dat we niet langer vrijblijvend meningen in de regioraad kunnen ventileren,
maar dat we aan de bak moeten. Het college stelt voor om in het najaar van 2012 het
Amsterdamse stelsel aan de raad te presenteren. Ik vind dat de raad daar actiever bij
moet worden betrokken. Ik heb in de commissie aan de wethouder gevraagd of hij ons
sterker bij het proces wil betrekken. De wethouder antwoordde dat hij dat uiteraard zou
doen en met een voorstel zou komen. Ik wil hem daarvoor bedanken en wil afsluiten met
alle betrokken partijen bij dit proces succes te wensen en hen te steunen in hun
transitieproces.

De VOORZITTER geeft het woord aan wethouder Asscher.

Wethouder ASSCHER: Ik dank de raad voor de grote steun voor dit voorstel. Ik
ben de heer Toonk erkentelijk omdat hij zei dat het een fundamentele hervorming is. Het
hoeft geen slecht teken te zijn dat we er nu kort bij stilstaan. In de commissie deden we
dat veel uitgebreider en we krijgen nog wel het een en ander voor de kiezen. Ik ben hem
erkentelijk voor het feit dat hij daarop wees.

Mevrouw Van der Pligt gebruikt dit onderwerp om nog eens haar zorg uit te
spreken over de bezuinigingen op het passend onderwijs. Ik ben eerder in deze
vergadering door nota bene onze burgemeester beschuldigd van het doen van niet
onpittige uitspraken. Die hadden vaak te maken met die bezuiniging en vooral met de
combinatie ervan bij de groepen waar die bezuinigingen neerkomen. Het college, het
gehele, voltallige college, is het niet eens met die bezuiniging en de stapeleffecten die
ervan uitgaan en het heeft dit op verschillende momenten en manieren duidelijk gemaakt.
Ik ben onlangs afgereisd naar een SGP-jongerencongres. Zoals u weet kan het
beslissende Eerste Kamerlid voor de SGP hierin een belangrijke rol spelen. Het college
wil dus ook aan de Eerste Kamer laten weten hoe wij denken over die voorgestelde
bezuinigingen.

Dat neemt niet weg dat ik optimistisch ben over de hervorming die nu voorligt.
Sinds wij praten over het monster van Frankenstein, over de bureaucratie in de jeugdzorg,
over de vele versnipperde verantwoordelijkheden, snakken we allemaal naar de kans dat
Amsterdam het zelf kan doen. U zei dat ik optimistisch ben. Mevrouw De Soete heeft mij
vandaag echt gelukkig gemaakt. Zij zei dat wat ik eigenlijk doe, normaliseren is. Dat is
precies mijn intentie. Het normaliseren van de manier waarop we omgaan met kinderen,
het tot normale proporties terugbrengen van problemen en ze gewoon behandelen als ze
zich voordoen. Niet altijd paternalistisch zeggen: kom maar, wij lossen het wel op. Ik voeg
eraan toe dat het ook niet moet leiden tot laissez-faire. Geen paternalisme, maar ook niet:
zoek het maar uit, eigen verantwoordelijkheid in de vorm van eigen schuld. Nee,

58
Jaar 2012 Gemeente Amsterdam

Afdeling 2 Gemeenteraad R

Vergaderdatum 4 april 2012 Raadsnotulen
normaliseren en tot normale proporties terugbrengen, maar als er problemen zijn die niet
door iemand zelf kunnen worden opgelost, dan bieden we snel professionele hulp,
dichtbij, in het gezin in plaats van via de zoektocht langs de wachtlijsten. Dus dank voor
die prachtige samenvatting van wat we moeten zien te bereiken.

Waarom lukt het nu? Dat moet nog gebeuren. Deze raad en ik hebben koesteren
al heel lang de wens om het zelf en op een andere manier te gaan doen. In het verleden
was het heel moeilijk om daadwerkelijke veranderingen te bewerkstelligen vanwege het
feit dat de geldstromen via 26 loketten kwamen en de verantwoordelijkheden over 4
overheidslagen verdeeld waren. Daarom ben ik altijd positief geweest over de passage in
het regeerakkoord waarin de jeugd-ggz, het jeugddeel in de AWBZ en de jeugdzorg bij de
gemeenten wordt belegd.

(Mevrouw DE SOETE: Ik wil het voor mezelf nog iets duidelijker krijgen. Ik
begrijp dat het gemakkelijker wordt als er één geldstroom is, één persoon
die het aanstuurt. Voor zover ik weet, is nog niet eerder door ons gesteld
dat het anders zou moeten. Of het in de praktijk lukt, is één ding, maar we
kunnen wel verwoorden dat we verkeerd bezig zijn. Of is dat wel eerder
gebeurd?)

Voor een deel speelt dat weliswaar al in de vorige raadsperiode, maar ik heb hier
mede namens de raad al verschillende keren aangedrongen op de mogelijkheid om de
noodzakelijke veranderingen aan te brengen. Er is een analyse gemaakt naar aanleiding
van het monster van Frankenstein dat ik net noemde. Dit is niet nieuw en ook voor de
Kamer is het niet nieuw dat Amsterdam een warm voorstander is van dit decentraal
beleggen, juist vanwege de opdracht om te normaliseren en een einde te maken aan de
bureaucratie. Collega's zullen u dat kunnen bevestigen.

Dank ook voor de steun aan mevrouw Ulichki. Ik zal de belofte om de raad goed
erbij te betrekken en goed voor te bereiden zeker nakomen.

De laatste vraag stelde de heer Toonk. Hij vroeg waarom ik op een onhandige
manier een verzoek om geld doe. Ik krijg de indruk dat de raad in overgrote meerderheid
het feit dat we geld uittrekken voor het voorbereiden van deze grote hervorming
verstandig vindt. Lessen van mislukte hervormingen uit het verleden wijzen vaak uit dat
men dacht zonder budget iets te kunnen doen. Ik heb uw kritiek niet begrepen als kritiek
op de omvang van het bedrag, maar op de manier waarop ik aankondig dat ik u geld ga
vragen. Ik begrijp die kritiek. Als excuus mag misschien een beetje gelden dat wij pas in
een heel laat stadium begrepen dat we van het Rijk slechts een minuscuul bedrag krijgen
om deze transitie te doen, namelijk 300.000 euro. Vergeleken met een jaarbudget van
200 miljoen euro dat opeens met alle risico’s van dien naar ons komt en de korting, is dat
heel erg beperkt. Er zijn dan twee keuzemogelijkheden: geld weghalen bij de
zorgbudgetten terwijl we juist een verbetering willen bewerkstelligen of als stad investeren
zodat we straks de bezuiniging kunnen opvangen. De ondertekenende partijen zien liever
dat dit bij de 4-maandsrapportage gebeurt. U zegt ook dat ik dat vanwege de afstemming
in de achterkamers wel positief zal preadviseren. Ik heb u al in de bewuste achterkamer
verteld dat dit voor mij niet hoeft en dat ik er daarom niet voor ben, maar dat ik me er
vanzelfsprekend bij neer zal leggen als dit amendement zal worden aangenomen.

De discussie wordt gesloten.

De VOORZITTER geeft het woord aan de heer Poorter voor een stemverklaring.

59
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen

De heer POORTER (stemverklaring): Ons collega-raadslid Akel wordt geacht niet
aan de stemming deel te nemen vanwege haar werkzaamheden bij Bureau Jeugdzorg.

Aan de orde is de stemming over het amendement-Toonk, Verburg en De Goede
(Gemeenteblad afd. 1, nr. 182).

Het amendement-Toonk, Verburg en De Goede (Gemeenteblad afd. 1, nr. 182)
wordt bij zitten en opstaan aangenomen.

De VOORZITTER constateert dat het amendement-Toonk, Verburg en De Goede
(Gemeenteblad afd. 1, nr. 182) met algemene stemmen is aangenomen.

Aan de orde is de stemming over de voordracht (nr. 142).

De voordracht (nr. 142) wordt bij zitten en opstaan aangenomen.

De VOORZITTER constateert dat de voordracht (nr. 142) met algemene stemmen
is aangenomen.

Aan de orde is de stemming over de motie-Van der Pligt (Gemeenteblad afd. 1,
nr. 181).

De motie-Van der Pligt (Gemeenteblad afd. 1, nr. 181) wordt bij zitten en opstaan
verworpen.

De VOORZITTER constateert dat de motie-Van der Pligt (Gemeenteblad afd. 1,
nr. 181) is verworpen met de stemmen van de SP voor.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 142 van afd. 1 van het Gemeenteblad, met
inachtneming van de daarin als gevolg van aanneming van het amendement-Toonk,
Verburg en De Goede (Gemeenteblad afd. 1, nr. 182) aangebrachte wijzigingen.

De VOORZITTER: Ik wens u wel thuis en u vervolgt de vergadering om 19.30 uur.
Ik zal u dan niet zien, maar ik wens u veel succes.

De VOORZITTER schorst de vergadering om 17.05 uur.

60
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
INDEX
140 Voordracht van het college van burgemeester en wethouders van 6 maart 2012 tot
instemmen met het plan Kwaliteitsimpuls Voortgezet Onderwijs Amsterdam 2012-2014
en met het plan aanpak risicoscholen … nnen enen enenneneneeren enen 0, 46
141 Initiatiefvoorstel ter instemming van het raadslid mevrouw Ulichki van 15 februari
2012 inzake het aangaan van stageovereenkomsten met ongedocumenteerde jongeren
binnen de gemeente Amsterdam … … nonnen enen eneneneneer en enennennereenen enen de, 45
142 Voordracht van het college van burgemeester en wethouders van 6 maart 2012 tot
instemmen met de visie en het programmaplan Om het kind! Hervorming zorg voor de
jeugd … nennen eren enneerenvennerren erneer veneerreneneereveneerenenveerevenveer vennen Ò, OD
143 Voordracht van het college van burgemeester en wethouders van 29 november
2011 tot kennisnemen van het besluit van het college van burgemeester en wethouders
van 29 november 2011 tot instemmen met het bestuursakkoord inzake Amstelscheg,
het gebiedsperspectief en de beeldkwaliteitsplannen … nnee f.
144 Voordracht van het college van burgemeester en wethouders van 24 januari 2012
tot vaststellen van een Verordening tot wijziging van de Verordening inburgering
Amsterdam 2012... nenneneeeee venen enneneneneen enen rennnnnernenenenenneneneenenenne nennen enen Ô
145 Voordracht van het college van burgemeester en wethouders van 6 maart 2012 tot
vaststellen van het Wmo-beleidsplan 2012-2016 … nennen enen ennenene neren
146 Voordracht van het college van burgemeester en wethouders van 21 februari 2012
tot vaststellen van een Verordening tot wijziging van de Afvalstoffenverordening 2009 ..6
147 Voordracht van het college van burgemeester en wethouders van 21 februari 2012
tot vaststellen van de nota Bodembeheer en de bodemkwaliteitskaart van Amsterdam
en instemmen met delegatie van (wijzigings)besluiten met een uitvoerend karakter naar
het college van burgemeester en wethouders … … … nnee eneen ereen eeen Ô, 39
148 Voordracht van het college van burgemeester en wethouders tot kennisnemen van
de compensatie van de Hoofdgroenstructuur in verband met de zorgboerderij
BroekergOuw … … nnen nennen en ennennenneeenenenenenensnerenenenennenene nennen enennennneeeenenenenn en Ó, ÁÔ
150 Voordracht van het college van burgemeester en wethouders van 13 december
2011 tot kennisnemen van het Bosplan 2012-2016 … nanne eneen f.
151 Gewijzigd initiatiefvoorstel ter instemming van het raadslid de heer Molenaar van
21 maart 2012, getiteld: Dus niet brommen! — Nieuw scooterbeleid voor Amsterdam, en
kennisnemen van de bestuurlijke reacti® … … nnen eneen enenenern eenen f.
152 Initiatiefvoorstel ter instemming van de raadsleden de heren Mulder en Weevers van
4 november 2011, getiteld: Een Amsterdams akkoord voor de doorstroming, en
kennisnemen van de bestuurlijke reacti® … … nnen eneen enenenern eenen f.
153 Voordracht van het college van burgemeester en wethouders van 24 januari 2012
tot kennisnemen van het voorgenomen besluit van het college van burgemeester en
wethouders inzake de aanbesteding van de fiscale parkeeractiviteiten ten dienste van
het uiten van wensen en bedenkingen ter zak@ … nnen eeen eneen d
154 Voordracht van het college van burgemeester en wethouders van 21 februari 2012
tot vaststellen van de Verordening participatie schoolgaande kinderen Wet werk en
bijstand en van de Verordening tot wijziging van de Verordening langdurigheidstoeslag
Wet werk en bijstand … nennen enneeeenenneeeenennenvenenneeeenenneeernennneervennnnvenennnn
155 Voordracht van het college van burgemeester en wethouders van 6 maart 2012 tot
instemmen met de financiële en beheersmatige uitwerking van amendementen op het
Amsterdams investeringsfonds (AIF) nnen een nennneenenenenenneneeeer eneen vennen nennen
156 Voordracht van het college van burgemeester en wethouders van 22 november
2011 tot kennisnemen van de evaluatie van het toeristisch regime en instemmen met
61
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
de conclusies van het college van burgemeester en wethouders ten aanzien van het
handhaven van de Verordening winkeltijden Amsterdam 2010 en het voortzetten van
het beleid omtrent het toeristisch regime … … nnen eeen eneen evene en d
157 Voordracht van het college van burgemeester en wethouders van 20 december
2011 tot vaststellen van de beleidsnota Amsterdam winkelstad: Een kwaliteit aan
winkelgebieden; ruimtelijk detailhandelsbeleid Amsterdam 2011-2015 …… 4
158 Benoeming van de voorzitter en een bestuurslid van de Algemene Programmaraad
159 Voordracht van het presidium van de gemeenteraad van 19 maart 2012 tot
kennisnemen van de brief van de gemeentelijke ombudsman betreffende zorg over de
dienstverlening van de Dienst Werk en Inkomen … … nennen neer enneeeenenneeeen enne: D
160 Initiatiefvoorstel ter instemming van het raadslid mevrouw Van der Pligt van
10 januari 2012, getiteld: Lokaal zorgmeldpunt, en kennisnemen van de bestuurlijke
reactie ………….…an ennen eneen enen enensenenenenenenenvenensnsenenenenenenenenenenenensnenenenenenenenenenenseenenenen D
161 Voordracht van het college van burgemeester en wethouders van 20 december
2011 tot instemmen met het aanstellen van particuliere buitengewone
opsporingsambtenaren als onbezoldigd ambtenaar bij de dienst Stadstoezicht. … 4
162 Voordracht van het presidium van de gemeenteraad van 19 maart 2012 tot
kennisnemen van de rapporten van de gemeentelijke ombudsman inzake de Dienst
Werk en Inkomen over het derde en vierde kwartaal van 2011 … nne. Ó
164 Voordracht van het college van burgemeester en wethouders tot kennisnemen van
de bestuurlijke reactie naar aanleiding van de rapporten van de gemeentelijke
ombudsman inzake de Dienst Werk en Inkomen over het derde en vierde kwartaal van
171 Voordracht van het college van burgemeester en wethouders van 14 februari 2012
tot beschikbaar stellen van een krediet van 3,95 miljoen euro exclusief verhaalbare btw
voor de aankoop van terreinen aan de Kajuitweg te Amsterdam Westpoort en de bouw
van een kade … nnn nenennnnnneereen en enennenene neer eenennnennne nennen enennennne nennen nennen f.
175 Actualiteit van de raadsleden de heer L.G.F. Ivens, de heer J.M. Paternotte en de
heer I.R. Evans-Knaup van 30 maart 2012 inzake fraude bij het
Gemeentevervoerbedrijf …… … eneen en ennenneereeneneneeeneneerenenenennennen nend, 23
176 Voordracht van het presidium van de gemeenteraad van 4 april 2012 inzake
ontslagverlening aan het raadslid mevrouw R. Alberts als lid van het algemeen bestuur
van de gemeenschappelijke regeling Centraal Nautisch Beheer … nd, 22
178 Motie van het raadslid Van Lammeren inzake de conceptversie nota Bodembeheer
ennveneerensneerenennenenenssneennsnneerensnneeerensnneernnseneenssnneneennsnneeennsnneerssnavenn sneer ennen vnsvnenn enen 4 Û
179 Motie van de raadsleden Moorman, Ulichki en Van der Pligt inzake de kwaliteit en
capaciteit voortgezet onderwijs en kernprocedur® …… nnen nnee en eeneneneen eneen 4
180 Motie van de raadsleden Moorman, Ulichki en Van der Pligt inzake de kwaliteit en
capaciteit voortgezet onderwijs en kernprocedur® …… nonnen nnee en eeneneneen eneen: 0
181 Motie van het raadslid Van der Pligt inzake visie en programmaplan Om het kind …55
182 Amendement van de raadsleden Toonk, Verburg en De Goede inzake visie en
programmaplan Om het kind … nnen ennenenneneeren en ennenene nennen erennennne rennen enen Of
Brief van de heer dr. J.A. de Ridder, directeur Rekenkamer Metropool Amsterdam, van
13 maart 2012 inzake de aankondiging van een rekenkameronderzoek naar de
canonherzieningen eerste tijdvak … oneens enneeeenennvereneneneeen erneer vennen. 1Û
Brief van de heer dr. J.A. de Ridder, directeur Rekenkamer Metropool Amsterdam, van
21 maart 2012 inzake de aanbieding van het rapport (On)verantwoord wachten op
jeugdzorg … anneer enne nerenenneerenennererenve ner eneneerrvenveerevenveevenenveeervenveerrvenenn 1Û
62
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
Brief van de heer dr. J.A. de Ridder, directeur Rekenkamer Metropool Amsterdam, van
28 maart 2012 inzake de uitkomsten van het eerste deelonderzoek betreffende de
bezuinigingen … … nnn ennen neer ennneerenennenern enne neveneneeernenneeeen ennen enen venenne | Î
Brief van de heer E. van der Burg, wethouder Zorg en Welzijn, van 6 maart 2012 inzake
beantwoording motie nr. 1135 van 30 november 2011 van mevrouw Ulichki en mevrouw
De Soete over de gunningscriteria bestek Hulp bij het Huishouden … … 8
Brief van de heer F. Ossel, wethouder Wonen, van 15 maart 2012 inzake beantwoording
motie nr. 108 van 2011 van de raadsleden mevrouw Combrink en de heer Capel over
Bouwen aan de Stad en woningisolati® … …… nnee eneen enneerenenneeeenenvee renee Ö
Brief van de heer G. de Wit, raadslid van de gemeente Sint-Michielsgestel, van
7 november 2011, ingekomen bij de raadsgriffie op 26 maart 2012, inzake een
rechtsstaat met een solide fundament … nnn en ennene nennen enensenene nennen enen Ì Î
Brief van de heer H.W.J. Ovink, directeur Ruimtelijke Ontwikkeling van het Ministerie van
Infrastructuur en Milieu, van 21 maart 2012 inzake een afschrift van het antwoord op
het raadsadres van mevrouw U. Weller-Aussems, voorzitter ai. van de Wijkraad van
Wijkcentrum d'Oude Stadt, van 13 januari 2012 over de terinzagelegging van het
bestemmingsplan Water en andere bestemmingsplannen … nnen 1 Î
Brief van de heer L.G.F. Ivens, fractievoorzitter van de SP, van 3 april 2012 inzake de
ontslagverlening aan het raadslid mevrouw Alberts als lid van het algemeen bestuur
van de gemeenschappelijke regeling Centraal Nautisch Beheer en de benoeming van
het raadslid mevrouw Alberts in de Commissie voor de behandeling van Bezwaar- en
Beroepschriften … nn nnnnennen en enneneneneeenenenenennene neren eenennennne nennen enennennnernnernenennennnenn Î
Brief van de heer mr. E.E. van der Laan, voorzitter van het dagelijks bestuur van de
Stadsregio Amsterdam, van 8 maart 2012 inzake een voortgangsbericht van het
Ministerie van Binnenlandse Zaken en Koninkrijksrelaties over de visienota Bestuur en
bestuurlijke inrichting … … nnen ennenenenenneerenennereeneneereenenvervenenve eenen reen Ò
Brief van de heer mr. E.E. van der Laan, voorzitter van het dagelijks bestuur van
Stadsregio Amsterdam, van 22 maart 2012 inzake de notitie Toekomst regionale
samenwerking Amsterdam … nnen eneen vennen eenenneerenenerrenenve eenen evene ennn | Î
Brief van het college van burgemeester en wethouders van Langedijk van 12 maart 2012
inzake een oproep door de gemeenteraad van Langedijk voor ondersteuning van de
motie van de gemeenteraad van Alkmaar over een veilige opvang van jeugdige
asielzoekers binnen de gemeentegrenzen …… nnen eneen enneeerrenneeen eenn 1
Brief van mevrouw T. Dekker, voorzitter van het Eilandenoverleg, van 26 maart 2012
inzake de afhandeling van hun raadsadres van 15 december 2011 over het begaanbaar
maken van de Dijksgracht-Oost…… nnee ennen enneeeerenneeeenevenneenenneenennne 1 Î
Ledenbrief VNG van 14 maart 2012 inzake een sterke VNG, krachtige gemeenten, een
strategie voor de toekomst. nnen ner enneeeenenneeeenenneenenenneeeenenneeern erneer ennen Ô
Raadsadres van de heer G. de With, namens de Fietsersbond afdeling Amsterdam, van
8 maart 2012 inzake de mobiliteitsaanpak Amsterdam … … nnen ennen eenen ©
Raadsadres van de heer K. Lovers, namens Rederij Lovers bv, van 14 maart 2012 inzake
het verzoek tot wijziging van het voorlopig maaiveldontwerp … … ennn. 10
Raadsadres van de heer P. Sicinski, namens Amsterdam Bike Taxi, van 28 februari 2012,
ingekomen 6 maart 2012, inzake vergunningen voor fietstaxi's … … nn
Raadsadres van een burger van 13 maart 2012 inzake informatie over Israpunt, KPN en
One IP bij de gemeente Amsterdam en het verzoek om de start van een onafhankelijk
onderzoek … nanne enennennserseerenenensennnnnee en eenennenne nennen enen enennenenennnn 1Û
Raadsadres van een burger van 19 maart 2012 inzake de toenemende overlast aan de
De Ruijterkade … nnn nennen enneneeenenneeeen enne verveneeeeenenneeernenneeenennvverennnvenennnen | Î
63
Jaar 2012 Gemeente Amsterdam R
Afdeling 2 Gemeenteraad
Vergaderdatum 4 april 2012 Raadsnotulen
Raadsadres van een burger van 24 maart 2012 inzake een klacht over de kosten voor de
verwijdering van het afval van de Occupybeweging … nnee eeen 1 Î
Raadsadres van een burger van 6 maart 2012 inzake het parkeerbeleid in Amsterdam-
Raadsadres van een burger van 7 maart 2012 inzake een bijna-vliegtuigcrash boven
Amsterdam … … nnen nennner enen enneneeneeeerenenennenenneeneenenennennseneenenenennene nennen nennen nennen Ó
Raadsadres van mevrouw E. Brilleman, voorzitter van het Binnenstadsberaad, van
7 maart 2012 inzake een niet-aflatende vestiging van ongewenste bedrijven in de
binnenstad … nnn enneneenen eneen ennenneernen enen ennen neerenenennenene nennen enen nenne rennen en ennennnerenn Ô
Raadsadres van mevrouw T. Karsten, namens Amarantis, van 14 maart 2012 inzake de
financiële problemen van Amarantis en de gevolgen voor het zelfstandig voortbestaan
van de mbo-scholen… … nonnen eenen sennneneerenenenneneennereenenennenene neer enennen nennen 1Û
Schrijven van een burger van 26 februari 2012 inzake ondemocratisch handelen en
falsificaties bij de petitie over de voetgangersroute onder het Rijksmuseum … 10
64
