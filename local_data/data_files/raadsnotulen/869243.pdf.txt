Gemeente Amsterdam R
Gemeenteraad
Gemeenteblad
Raadsnotulen
Jaar 2008
Afdeling 2
Vergaderdatum 29 oktober 2008
Publicatiedatum 14 november 2008
OPENBARE VERGADERING OP WOENSDAG 29 OKTOBER 2008.
Aanwezig: de leden mevrouw Alberts (SP), de heer Bakker (SP), mevrouw
Bergervoet (PvdA), mevrouw Boelhouwer (SP), mevrouw Bos (PvdA), de heer Van der
Burg (VVD), mevrouw Burke (PvdA), mevrouw Buurma-Haitsma (VVD), mevrouw Van
Doorninck (GL), de heer Van Drooge (CDA), de heer Flos (VVD), mevrouw Van der Garde
(PvdA), mevrouw Gazic (PvdA), de heer Geurts (GL), de heer De Goede (GL), mevrouw
Graumans (PvdA), mevrouw Hauet (PvdA), mevrouw Hoogerwerf (D66), de heer Ivens
(SP), mevrouw Kaplan (PvdA), de heer Limmen (CDA), mevrouw Logtenberg (PvdA), de
heer Mahdi (PvdA), mevrouw Mahrach (PvdA), de heer Manuel (D66), mevrouw Manuela
(PvdA), de heer Van der Meer (GL), mevrouw Meijer (SP), de heer Mulder (PvdA), de
heer Nederveen (VVD), mevrouw Ornstein (VVD), mevrouw Van Pinxteren (GL), mevrouw
Van der Pligt (SP), mevrouw Riem Vis (PvdA), de heer Roos (PvdA), de heer Sajet
(PvdA), mevrouw Sargentini (GL), de heer Straub (PvdA), mevrouw Ulichki (GL), de heer
Ünver (PvdA), de heer Verweij (VVD), mevrouw Willemse (PvdA), de heer De Wit (VVD),
de heer De Wolf (PvdA), de heer Van ’t Wout (VVD).
Afwezig: geen der leden.
Aanwezig: de wethouders de heer Asscher (Financiën, Economische Zaken,
Onderwijs, Jeugdzaken en Grotestedenbeleid), mevrouw Gehrels (Kunst en Cultuur,
Lokale Media, Sport en Recreatie, Bedrijven, Deelnemingen en Inkoop), de heer Herrema
(Verkeer, Vervoer en Infrastructuur, Dienstverlening, Volkshuisvesting en Monumenten),
de heer Ossel (Zee- en Luchthaven, Armoede, Werk en Inkomen en Diversiteit), de heer
Van Poelgeest (Ruimtelijke Ordening, Grondzaken, Waterbeheer en ICT), mevrouw Vos
(Zorg, Milieu, Personeel en Organisatie, Openbare Ruimte en Groen).
Afwezig: geen der wethouders.
Middagzitting op woensdag 29 oktober 2008
Voorzitter: mr. M.J. Cohen, burgemeester, alsmede het raadslid de heer Nederveen,
plaatsvervangend voorzitter.
Raadsgriffier: mevrouw mr. M. Pe.
Verslaglegging: Notuleerservice Nederland.
De VOORZITTER opent de vergadering om 13.05 uur.
De VOORZITTER: Ik open de vergadering van de gemeenteraad van Amsterdam.1
Mededelingen.
De VOORZITTER: Ik deel u mee dat er drie dagdelen vergaderd zal worden,
vanmiddag, vanavond en morgenmiddag. In grote lijnen is de orde van dienst als volgt: zo
dadelijk, na de mondelinge vragen, beginnen wij met de financiële beschouwingen van de
raad. Aan het begin van de avond zal het college hierop antwoorden. Wij zullen
vanmiddag bekijken of er voldoende tijd over is om de agendapunten van wethouder Van
Poelgeest die niet gehamerd worden vanmiddag te bespreken omdat hij vanavond niet
aanwezig kan zijn. Morgenmiddag beginnen wij met de actualiteit van mevrouw Van der
Pligt over de id-banen, agendapunt 27A. Verder zijn er nog enkele agendapunten die we,
indien nodig, zullen bespreken. Ik kan u verder meedelen dat u allemaal een mooi tasje
hebt gekregen met allerlei benodigdheden zodat ook u op de hoogte bent van datgene
wat Amsterdam Partners allemaal doet.
2
Notulen van de raadsvergadering op 1 en 8 oktober 2008.
De notulen worden goedgekeurd.
3
Vaststelling van de agenda.
De VOORZITTER: Ik stel voor, eerst na te gaan welke agendapunten zonder
discussie en hoofdelijke stemming kunnen worden afgedaan.
5
Mondeling vragenuurtje.
Dit punt wordt even aangehouden.
6
Voordracht van het college van burgemeester en wethouders van 11 september
2008 tot vaststelling van de begroting voor 2009 (Gemeenteblad afd. 1, nr. 500).
Dit punt wordt even aangehouden.
7
Voordracht van het college van burgemeester en wethouders van 9 september
2008 tot intrekking bijdrageregeling Bouwactiviteiten Noord/Zuidlijn en Kaderverordening
bijdrage bouwactiviteiten en vaststelling tegemoetkomingsregeling Bouwactiviteiten
Noord/Zuidlijn ruwbouwfase 2008-2010 (Gemeenteblad afd. 1, nr. 501).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 501 van afd. 1 van het Gemeenteblad.
8
Voordracht van het college van burgemeester en wethouders van 1 juli 2008 tot
kennisneming van het project Kwaliteitsimpuls basisscholen Amsterdam (Gemeenteblad
afd. 1, nr. 503).Dit punt wordt even aangehouden.
9
Voordracht van het college van burgemeester en wethouders van 24 juni 2008 tot
kennisneming van de evaluatie homo-emancipatie in het voortgezet onderwijs 2007
(Gemeenteblad afd. 1, nr. 504).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 504 van afd. 1 van het Gemeenteblad.
10
Voordracht van het college van burgemeester en wethouders inzake nieuw
voorstel eigen bijdrage (Gemeenteblad afd. 1, nr. 505).
Dit punt wordt even aangehouden.
11
Voordracht van het college van burgemeester en wethouders van 26 augustus
2008 tot beschikbaarstelling van een krediet voor verbouwing en inrichting van het pand
Wibautstraat 212-214 ten behoeve van het projectbureau Wibaut aan de Amstel
(Gemeenteblad afd. 1, nr. 506).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 506 van afd. 1 van het Gemeenteblad.
12
Voordracht van het college van burgemeester en wethouders van 16 september
2008 tot vaststelling programma Broedplaatsen 2008-2012 (Gemeenteblad afd. 1, nr.
507).
De VOORZITTER: Bij dit punt wordt raadsadres nr. 45 betrokken.
Dit punt wordt even aangehouden.
13
Voordracht van het college van burgemeester en wethouders van 16 september
2008 inzake het onteigeningsplan Warderschip (Gemeenteblad afd. 1, nr. 508).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 508 van afd. 1 van het Gemeenteblad.
14
Voordracht van het college van burgemeester en wethouders van 16 september
2008 tot vaststelling hogere waarden in partiële herziening bestemmingsplan IJburg,
eerste fase (Gemeenteblad afd. 1, nr. 509).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 509 van afd. 1 van het Gemeenteblad.15
Voordracht van het college van burgemeester en wethouders van 16 september
2008 tot vaststelling partiële herziening bestemmingsplan IJburg eerste fase
(Gemeenteblad afd. 1, nr. 510).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 510 van afd. 1 van het Gemeenteblad.
16
Voordracht van het college van burgemeester en wethouders van 23 september
2008 tot beschikbaarstelling van een rendabel krediet ten behoeve van All IP
(Gemeenteblad afd. 1, nr. 511).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 511 van afd. 1 van het Gemeenteblad.
17
Voordracht van het college van burgemeester en wethouders van 19 augustus
2008 tot beschikbaarstelling van een krediet ten behoeve van de verbouwing van de
kantoorlocatie Stationsplein 7 c.a. in het kader van de samenvoeging van het
projectbureau en adviesbureau Noord/Zuidlijn (Gemeenteblad afd. 1, nr. 513).
De VOORZITTER: Hierbij wordt tevens raadsadres nr. 25 betrokken.
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 513 van afd. 1 van het Gemeenteblad.
18
Voordracht van het college van burgemeester en wethouders van 2 september
2008 tot intrekking Verordening parkeerbelastingen 2008 en vaststelling Verordening
parkeerbelastingen 2009 (Gemeenteblad afd. 1, nr. 514).
De VOORZITTER: De punten 18 en 19 zullen gevoegd behandeld worden. Hierbij
zal tevens raadsadres nr. 43 behandeld worden.
Dit punt wordt even aangehouden.
19
Voordracht van het college van burgemeester en wethouders van 2 september
2008 tot intrekking Parkeerverordening 2007, vaststelling Parkeerverordening 2009 en
wijziging Verordening op de stadsdelen (Gemeenteblad afd. 1, nr. 515).
Dit punt wordt even aangehouden.
20
Voordracht van het college van burgemeester en wethouders van 22 april 2008 tot
vaststelling nota Wonen in de metropool, Woonvisie Amsterdam tot 2020 (Gemeenteblad
afd. 1, nr. 516).
Dit punt wordt even aangehouden.21
Voordracht van het college van burgemeester en wethouders van 24 juni 2008 tot
kennisneming van de voortgang 2006-2007 uitvoeringsplan Studentenhuisvesting
(Gemeenteblad afd. 1, nr. 528).
Dit punt wordt even aangehouden.
22
Voordracht van het college van burgemeester en wethouders van 19 augustus
2008 tot kennisneming van het rapport Voorstelling van uitvoering, opgesteld naar
aanleiding van de motie-Riem Vis (nr. 807 van 2006) inzake onderzoek
cultuuraccommodaties (Gemeenteblad afd. 1, nr. 517).
Dit punt wordt even aangehouden.
23
Voordracht van het college van burgemeester en wethouders van 2 september
2008 inzake overdracht cultuurpanden stadsdeel Centrum (Gemeenteblad afd. 1, nr. 518).
Dit punt wordt even aangehouden.
24
Voordracht van het college van burgemeester en wethouders van 30 september
2008 inzake advies zendtijdtoewijzing Salto (Gemeenteblad afd. 1, nr. 519).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 519 van afd. 1 van het Gemeenteblad.
25
Voordracht van het college van burgemeester en wethouders van 16 september
2008 tot vaststelling van de notitie Evaluatie van de uitvoering van de motie-Reuten (nr.
50 van 2005) (Gemeenteblad afd. 1, nr. 520).
De voordracht wordt zonder discussie en hoofdelijke stemming goedgekeurd; de
raad neemt mitsdien het besluit, vermeld onder nr. 520 van afd. 1 van het Gemeenteblad.
26
Voordracht van het college van burgemeester en wethouders van 10 juni 2008
inzake de notitie, getiteld: Scheiding van kerk en staat (Gemeenteblad afd. 1, nr. 521).
De VOORZITTER: Bij de behandeling hiervan zal raadsadres nr. 29 betrokken
worden.
Dit punt wordt even aangehouden.
27Voordracht van het college van burgemeester en wethouders van 26 augustus
2008 tot vaststelling bijzondere Subsidieverordening belangenbehartiging (Gemeenteblad
afd. 1, nr. 465).
Dit punt wordt even aangehouden.
27A
Actualiteit van het raadslid mevrouw Van der Pligt van 20 oktober betreffende
dreigende ontslagen id-medewerkers in Amsterdam (Gemeenteblad afd. 1, nr. 534).
Dit punt wordt even aangehouden.
27B
Voordracht van het college van burgemeester en wethouders van 16 september
2008 tot vaststelling van de nota Slimme haven, Havenvisie gemeente Amsterdam 2008-
2020 (Gemeenteblad afd. 1, nr. 532).
De VOORZITTER: Hierbij wordt raadsadres nr. 46 betrokken.
Dit punt wordt even aangehouden.
27C
Voordracht van het college van burgemeester en wethouders van 30 september
2008 tot kennisneming van Aldersadvies: middellangetermijnontwikkeling Schiphol tot
2020 (Gemeenteblad afd. 1, nr. 533).
De VOORZITTER: Bij dit punt wordt raadsadres nr. 22 betrokken.
Dit punt wordt even aangehouden.
28
Voordracht van het college van burgemeester en wethouders van 7 oktober 2008
inzake nv Luchthaven Schiphol: uitvoering van project Hermes (Gemeenteblad afd. 1, nr.
502).
Dit punt wordt even aangehouden.
29
GEHEIM (Gemeenteblad afd. 1, nr. 512).
Dit punt wordt even aangehouden.
Aan de orde zijn de benoemingen.
De VOORZITTER nodigt de leden Ünver, Ulichki en Buurma-Haitsma uit, met
hem het bureau van stemopneming te vormen.
De VOORZITTER schorst de vergadering.
De VOORZITTER heropent de vergadering.Ingeleverd werden 43 stembiljetten.
Benoemd zijn tot:
Lid van de gemeenschappelijke regeling Stichting Goois Natuurreservaat
(Gemeenteblad afd. 1, nr. 536): de heer D.B. Sajet met 43 stemmen voor.
Plaatsvervangend lid van de gemeenschappelijke regeling het Recreatieschap
Spaarnwoude (Gemeenteblad afd. 1, nr. 537): de heer B. Geurts met 43 stemmen voor.
5
Mondeling vragenuurtje.
1° Vragen van het raadslid Bakker inzake het rapport Aandacht voor
bewonersparticipatie.
4° Vragen van het raadslid Mahdi inzake (achterblijvende)
bewonersbetrokkenheid bij de plannen voor wijkaanpak.
De VOORZITTER geeft het woord aan de heer Bakker.
De heer BAKKER: Het vernieuwen van de stad lukt niet zonder de betrokkenheid
van de bewoners. Initiatieven worden uit de buurt gehaald. Dat gebeurt in gesprekken met
buurtbewoners en door gezamenlijk aan verbeteringen te werken. Bewonersparticipatie is
een voorwaarde voor een succesvolle wijkaanpak. Dit zal de wethouder bekend
voorkomen, want het zijn citaten uit het fundament voor de Amsterdamse wijkaanpak:
Krachtige mensen, krachtige buurten. U zult ze inderdaad wel herkend hebben. Volgens
het Landelijk Samenwerkingsverband Aandachtswijken – dat is natuurlijk weer typisch
Nederland: gehaktballen, draagmoeders en samenwerkingsverbanden – is de
bewonersparticipatie in Vogelaarwijken in Amsterdam zwaar onvoldoende. Overigens
blijkt dat ook in andere steden zo te zijn. Zo kreeg stadsdeel De Baarsjes het cijfer 2 en
ook Osdorp kreeg een 2. Dat brengt mij tot de volgende vragen:
Wat vindt u van de conclusies van het rapport Aandacht voor
bewonersparticipatie?
Minister Vogelaar zei dat, als dit niet verbetert, ze dan misschien op de
bewonersbudgetten zou korten. Denkt de wethouder dat wij nu gevaar lopen?
Heeft de wethouder de betreffende stadsdelen en corporaties aangesproken op
de resultaten van het onderzoek?
U vindt bewonersparticipatie een speerpunt in de wijkaanpak zo bleek uit
discussies in de commissie. Dat gebeurt nu niet of in ieder geval onvoldoende. Wat gaat u
doen om de rol van de bewoners en de betrokkenheid van de bewoners te versterken?
De VOORZITTER geeft het woord aan wethouder Herrema.
Wethouder HERREMA: Ik heb het onderzoek van het LSA ook gelezen. Ik ben
het overigens niet eens met de sombere toon ervan. Te meer omdat het onderzoek zich
vooral op 2007 richt. Ik zie allerlei verbaasde gezichten.
(Mevrouw VAN DER GARDE: Wij hebben in uw afwezigheid, voorzitter,
afgesproken dat we twee mondelinge vragen zouden combineren. Ik
verzoek u daarom mijn collega het woord te geven.)
(De VOORZITTER: Neemt u me niet kwalijk, ik was niet bij de
voorbereidingsbespreking. Ik wist dit niet. Mijnheer Mahdi, u hebt het
woord.)De VOORZITTER geeft het woord aan de heer Mahdi.
De heer MAHDI: We kunnen beide vragen inderdaad combineren. Daarom keek
ik zo vreemd naar u, burgemeester.
(De VOORZITTER: Dat begrijp ik nu helemaal.)
Het is niet mijn gebruikelijke blik. Het LSA-onderzoek is al genoemd. Uit het
onderzoek van het Landelijk Samenwerkingsverband Aandachtswijken, dat uitgevoerd is
door de Universiteit van Tilburg, blijkt dat de inbreng van Amsterdamse bewoners bij de
totstandkoming van de wijkaanpak niet erg groot is. De uitvoeringsplannen en het charter
die onlangs door deze raad zijn goedgekeurd, waren onder andere juist op een van deze
pijlers gebaseerd, namelijk de participatie van de bewoners. Op pagina 5 van het charter
schrijft de wethouder dat de bewoners partners zijn bij deze gezamenlijke ambitie. In het
charter las ik ook dat er bij bewonersparticipatie extra aandacht is voor moeilijk bereikbare
groepen en bewoners met beperkingen. De PvdA staat pal voor de bewoners en zal zich
inzetten om hen altijd te blijven helpen. Onze fractie heeft bij de behandeling van de
begroting 2008 een motie ingediend over bewonersparticipatie en het belang van de
continuïteit ervan. De strekking was dat bewoners structureel betrokken dienen te worden
bij de vernieuwingsplannen. Ook bij de behandeling van de Woonvisie in de
raadscommissie heeft mijn collega Willems de wethouder hieraan herinnerd. Dat brengt
mij tot de volgende vragen, waarvan er een al door collega Bakker is gesteld. Die zal ik
niet herhalen. Mijn eerste vraag zal ik ook niet herhalen, want u hebt al gezegd dat u het
LSA-onderzoek kent.
Klopt het dat er in verschillende wijken geen bewoners konden worden gevonden
die hun ideeën wilden inbrengen? Dat stond namelijk in het onderzoek.
Klopt het dat er verschillende stadsdelen zijn die er bewust voor gekozen hebben
om bewoners niet of nog niet hierbij te betrekken?
Tot slot: bent u het met de PvdA-fractie eens dat buurten en wijken er beter van
worden als bewoners hierbij structureel betrokken worden?
De VOORZITTER geeft het woord aan wethouder Herrema.
Wethouder HERREMA: Zoals ik al zei, ben ik bekend met het onderzoek van het
LSA. Ik ben het overigens niet eens met de somberheid van het onderzoek over de
uitkomsten voor Amsterdam. Dat heeft met een aantal elementen te maken. Al pratend
zal ik op een aantal van uw vragen ingaan. Op de eerste plaats het tijdstip waarop het
onderzoek gedaan is. Het is eind 2007 gestopt toen nog heel veel onduidelijk was over de
financiering van de wijkaanpak. Ik heb daarover al eens eerder met u gediscussieerd. Hoe
moet je met bewoners praten als je de context niet kent en niet weet of er sowieso geld
voor sociale programma’s komt? Dat heeft er denk ik alles mee te maken.
Het tweede element is dat we er bij de Amsterdamse wijkaanpak voor hebben
gekozen om niet allerlei nieuwe plannen te maken, maar vooral slimmer, beter en meer te
doen in plaats van weer nieuwe projecten te bedenken en die weer met bewoners te
bespreken. Dat is een reden dat we niet met bewonersorganisaties over al deze plannen
hebben gesproken.
Een derde element is dat heel veel vernieuwing niet nieuw is. De wijkaanpak is
niet bedacht sinds dit kabinet er zit. Er waren al heel veel vernieuwingsplannen in
uitvoering, in overleg met bewoners. Denkt u maar aan West en aan Zuidoost waar al
heel veel gebeurd is. Het heeft niet zoveel zin om net te doen alsof er weer een heel
nieuw plan besproken moet worden.
Deze drie elementen nemen echter niet weg dat, in de
buurtuitvoeringsprogramma’s die erna zijn gemaakt, stadsdelen wel degelijk een
inhaalslag hebben gemaakt bij de betrokkenheid van bewoners. Ik zal er ook met hen
over doorpraten. Het is belangrijk om dit in het vervolgtraject goed te verankeren.
Bovendien heeft mevrouw Vogelaar pas sinds kort bewonersbudgetten beschikbaar
gesteld. Er is de komende jaren flink wat geld beschikbaar. Ik heb de afgelopen week
weer met mevrouw Vogelaar een aantal wijken in de stad bezocht. Het stikt van debewonersinitiatieven die gelukkig met dit geld gehonoreerd kunnen worden. Ik ben het
daarom niet eens met het sombere beeld dat er geen bewoners met goede ideeën te
vinden zouden zijn. Het stikt ervan. Het geld dat er nu is, kunnen we de komende jaren
flink inzetten. We zullen ook met de huurdersverenigingen in Amsterdam verder
doorpraten over de intensivering van de bewonersparticipatie op verschillende niveaus,
zowel bij het beleid als bij de uitvoering van eigen ideeën en initiatieven. Ik zal daar zeker
in de commissie op terugkomen.
De VOORZITTER geeft het woord aan de heer Bakker.
De heer BAKKER: Ik kan me iets voorstellen bij uw opmerking over de timing van
het onderzoek. Het was echter wel degelijk de bedoeling dat er meer zou gebeuren
dankzij de Vogelaargelden. Het lijkt mij ook een buitengewoon goede aanleiding om de
betrokkenheid van de bewoners te intensiveren. U weet namelijk net als ik dat sommige
plannen soms al jaren bestonden, maar nog niet uitgevoerd werden. Als er extra geld
beschikbaar komt, lijkt me dat juist een uitgelezen kans om de bewoners er nog eens
extra bij te betrekken. We doen het per slot van rekening voor en met de mensen. Ik vind
het daarom een beetje gemakkelijk om te zeggen: we waren al bezig en we wisten al wat
ze wilden. Dat klinkt een beetje in uw woorden door. Daar ben ik het niet mee eens en
vind het daarom vreemd dat deze kans niet is aangegrepen. Nu er bewonersbudgetten
zijn, hoop ik echt dat bewoners wel wordt gevraagd wat ze ervan vinden, maar ook dat ze
beslissingsbevoegdheid krijgen. Het moet meer inhouden dan de vraag: vindt u het leuk
als we daar een bankje neerzetten? Dat is niet wat wij willen. Nu deze
bewonersbudgetten er zijn, verwacht ik niet hetzelfde verhaal in de trant van: we weten
wel wat de mensen willen, we hebben het al zo vaak gevraagd. Dat wil ik niet meer horen.
Ik wil van de wethouder de garantie dat de betrokkenheid geïntensiveerd wordt.
De VOORZITTER geeft het woord aan de heer Mahdi.
De heer MAHDI: Bedankt, wethouder, voor uw antwoord. Ik had dit antwoord ook
verwacht, want ik zag dit namelijk zelf ook in de stadsdelen, zeker in Zuidoost en in West.
Er zijn inderdaad ontzettend veel voorbeelden van bewoners die graag mee willen doen.
Vandaar mijn verbazing over het onderzoek. Wij zijn het op dat punt met u eens en wij
zullen hier in de commissie met elkaar over doorpraten. Er blijft echter een vraag over. U
en ik zien blijkbaar goede voorbeelden in de stad, maar niet iedereen ziet dat. Hoe gaan
we ervoor zorgen dat dit common sense wordt en dat de mensen die mee willen doen, dit
ook daadwerkelijk gaan doen?
De VOORZITTER geeft het woord aan wethouder Herrema.
Wethouder HERREMA: Ons standpunt is niet: het is al besproken, dus dat hoeft
niet meer. Ik noem het voorbeeld van de Transvaalbuurt waar nog geen plan was. Uit het
rapport blijkt dat juist met bewoners zelf een plan is gemaakt. Dat is voor mij een
schoolvoorbeeld van de manier waarop dit zou moeten. Een aantal andere stadsdelen
heeft ervoor gekozen om hiermee te wachten totdat duidelijk zou zijn hoeveel geld er
beschikbaar zou komen. Dat lijkt mij een reële afweging, voordat je bewoners suggereert
dat ontwikkelingen sneller zouden kunnen verlopen. Als je met elkaar hebt afgesproken
dat er een mooie brede school komt, dan kun je dat nog wel eens samen bespreken,
maar het geld is ervoor bestemd dat niet in het jaar 2010 te doen, maar in het jaar 2009.
We kunnen zo’n project dan sneller realiseren. Dat is ook mijn bedoeling, laat dat duidelijk
zijn.
Tegen de heer Mahdi wil ik zeggen dat wij de voortgang van de wijkaanpak, met
name de bewonersparticipatie, met eigen onderzoek zullen blijven volgen, naast datgene
wat het LSA presenteert. Wij moeten ervan overtuigd zijn dat dit goed gebeurt en dat
bewonersinitiatieven ook bestemd zijn voor bewoners en niet voor allerlei ambtenaren.
Het is een van de randvoorwaarden voor de inzet van deze budgetten. Het isbewonersgeld. Hun initiatieven kunnen daarmee gehonoreerd worden. Ik ben ervan
overtuigd dat dit geld op een goede manier door bewoners kan worden besteed.
2° Vragen van het raadslid Bos inzake problemen bij Bureau Jeugdzorg
Amsterdam (BJAA).
De VOORZITTER geeft het woord aan mevrouw Bos.
Mevrouw BOS: De afgelopen maanden zijn we ettelijke keren opgeschrikt door
informatie over de situatie bij Bureau Jeugdzorg Agglomeratie Amsterdam. Helaas is de
vergadering van de stadsregioraad waarin dit aan de orde had kunnen komen op het
laatste moment niet doorgegaan. Mijn fractie vindt dat zorgelijk. Omdat het bij de
problemen van Bureau Jeugdzorg ongetwijfeld om veel Amsterdamse kinderen en
jongeren gaat, willen wij de wethouder Jeugd van de gemeente Amsterdam vragen stellen
over een aantal gesignaleerde problemen. Eind augustus 2008 hebt u via het
stadsregiobestuur een aanwijzing gegeven aan Bureau Jeugdzorg Amsterdam. Sindsdien
wordt u als portefeuillehouder Jeugdzorg van de stadsregio Amsterdam zeer intensief
geïnformeerd over de situatie bij Bureau Jeugdzorg. Hoe beoordeelt u de ontwikkelingen
sindsdien bij Bureau Jeugdzorg Amsterdam? Is er vooruitgang te bespeuren? Wanneer
bent u tevreden? Wat zijn de criteria waarop u Bureau Jeugdzorg Amsterdam beoordeelt?
Kunt u, gezien de beperkte vergaderfrequentie van de stadsregioraad, regelmatig de
gemeenteraad over de stand van zaken informeren zodat de democratische controle
gewaarborgd is?
De directeur, die tevens de raad van bestuur van Bureau Jeugdzorg vormt, is
opgestapt. U hebt u in de pers zeer negatief over deze directeur uitgelaten. De
ondernemingsraad wijst erop dat niet alleen de directie verantwoordelijk is, maar de
gehele top. De ondernemingsraad heeft gevraagd om een evaluatie van de topstructuur
en de verdeling van taken, verantwoordelijkheden en bevoegdheden. Dit betreft dus ook
de raad van toezicht. Hoe kijkt u aan tegen de verantwoordelijkheid van de raad van
toezicht? Waarom rekent u de problemen vooral de directeur aan? Komt er inderdaad een
evaluatie van de topstructuur van Bureau Jeugdzorg?
De afgelopen week is, naar aanleiding van zowel landelijk onderzoek van de
Inspectie als een quick scan in Amsterdam op uw verzoek, gebleken dat de veiligheid van
kinderen bij Bureau Jeugdzorg nog steeds in het geding is, zowel in Amsterdam als
elders. Om hoeveel Amsterdamse kinderen gaat het daarbij in 2008? Hoe verhoudt het
oordeel van de Inspectie over Bureau Jeugdzorg Amsterdam zich tot het oordeel van de
Inspectie over andere Bureaus Jeugdzorg in het land? U schrijft in een brief aan de raad
dat de situatie met ingang van 1 januari 2009 verbeterd zal zijn. Hoe realistisch is dit,
gezien de grote problemen waarvoor Bureau Jeugdzorg staat?
Uit verschillende bronnen is gebleken dat de overbelasting van medewerkers van
Bureau Jeugdzorg Amsterdam, onder andere door het grote verloop van medewerkers,
zijn tol vraagt. Bent u van mening dat het niettemin reëel is om te verwachten dat Bureau
Jeugdzorg op korte termijn uit de probleemzone raakt? Wanneer denkt u dat dit het geval
is? Moeten daarvoor extra middelen worden ingezet? Zo ja, wie moet dat betalen? We
hebben grote waardering voor uw krachtige aanpak die we uit de pers vernemen. Kunt u
ons echter uw visie geven op de gewenste richting van de ontwikkelingen binnen Bureau
Jeugdzorg Amsterdam? Wat moet er volgens u in grote lijnen gebeuren om te komen bij
een punt waarop u zegt: ja, nu zijn we er? Wat kan de rol van de gemeente daarin zijn?
Kan en moet die rol misschien versterkt worden? Daar wil ik graag uw mening over horen.
De VOORZITTER: Wethouder Asscher, u weet het. U hebt drie minuten voor de
beantwoording van mondelinge vragen.
De VOORZITTER geeft het woord aan wethouder Asscher.Wethouder ASSCHER: Als portefeuillehouder van de stadsregio, waarbij ik ook
verantwoording moet afleggen aan de stadsregioraad, zal ik proberen de vragen te
beantwoorden, ook omdat de vergadering van de regioraad niet is doorgegaan. U vraagt
allereerst hoe ik de ontwikkelingen beoordeel, of er vooruitgang te bespeuren is et cetera.
Na de aanwijzing krijg ik van Bureau Jeugdzorg elke twee weken een stand van zaken
van de wachtlijst Jeugdbescherming en AMK. Ik heb daarin nog geen positieve
ontwikkelingen kunnen ontdekken. Ik stuur deze rapportages onverwijld door naar de
regioraad. Zoals bekend zit daarin een aardig aantal leden van de Amsterdamse
gemeenteraad. Ik denk dat ik daarmee de raad zelf ook op de hoogte stel. Om de
wachtlijsten weg te kunnen werken, is het nodig dat de formatie van het uitvoerend
personeel, met name de gezinsvoogden en de AMK-onderzoekers, op peil komt. Ook
daarover krijg ik telkens een update van het bureau. In het laatste halfjaar staat tegenover
een uitstroom van twintig gezinsvoogden een instroom van negentien. Er zijn nog
ongeveer acht plekken niet ingevuld, maar er wordt momenteel intensief geworven. Het
perspectief is dat dit op 1 januari 2009 op orde zou moeten zijn. Ik heb in de aanwijzing
laten weten dat de wachtlijsten per 1 januari 2009 verdwenen moeten zijn. Dat is een van
de belangrijkste criteria waar ik nu op stuur. Daarnaast is het invoeren van de methode-
Delta, waar ook de Inspectie naar gekeken heeft, een belangrijk criterium. Dat moet voor
1 januari 2009 gebeurd zijn. De democratische controle is een zaak voor de regioraad en
niet voor mij. De regioraad bepaalt wanneer er vergaderd wordt en of een vergadering wel
of niet doorgaat.
Het inspectierapport, de directeur van Bureau Jeugdzorg en de pers. Ik heb
gereageerd naar aanleiding van het rapport van de Inspectie dat buitengewoon kritisch
was. Ik moet daarbij zeggen dat de opmerkingen harder in de krant terecht zijn gekomen
dan ik ze bedoeld had. In de krant lijkt het vrijwel uitsluitend te gaan over de persoon van
de directeur. Het ging mij echter vooral om de conclusies van het rapport. Er mag
overigens geen misverstand over bestaan dat ik de eindverantwoordelijke ook
verantwoordelijk houd voor de ontstane situatie. Dat heb ik ook gezegd. Het is daarbij
overigens ook belangrijk om op te merken dat er buitengewoon veel mensen bij Bureau
Jeugdzorg werken die zich met hart en ziel het vuur uit de sloffen lopen om in vaak heel
zware omstandigheden en niet altijd gehonoreerd op een manier die we willen heel
moeilijk en belangrijk werk te doen. Dat hoort er denk ik ook bij.
De ondernemingsraad en ook de vakbond hebben het een en ander gezegd over
de structuur van het Bureau. Ik richt mij op grond van de wettelijke bevoegdheden via de
aanwijzing op twee zaken: de veiligheid van de kinderen en de wachtlijstproblematiek en
de bedrijfsvoering. Dat wil zeggen dat ik mij niet direct bemoei met de structuur. Het is de
raad van toezicht die na moet denken over de rol die deze raad zelf in de ontstane situatie
heeft gespeeld. Vooralsnog wil ik niet het initiatief nemen om de topstructuur te evalueren.
Dat lijkt mij ook niet passend bij mijn rol. Ik noemde net ook al even de quick scan. Het is
belangrijk om daarbij één nuancering aan te brengen. Er wordt onder andere beoordeeld
hoeveel kinderen volgens de methode-Delta behandeld worden. Daarvan wordt
opgemerkt dat dit bij 60% van de kinderen die onder Bureau Jeugdzorg vallen nog niet
het geval is. Daaruit mag u niet de conclusie trekken dat 60% van de kinderen niet veilig
is of in gevaar is. U mag evenmin de conclusie trekken dat 60% van de kinderen wel veilig
en niet in gevaar is. Dat is een van de redenen dat wij als een van de noodmaatregelen
hebben afgekondigd dat we willen dat bij de intake van kinderen een ervaren medewerker
op een aantal criteria toetst om te voorkomen dat men, zolang deze methode nog niet
voor 100% is ingevoerd, signalen mist en kinderen daardoor niet tijdig geholpen worden.
Zowel de medewerkers van Bureau Jeugdzorg als de leidinggevenden als u en ik zijn
bang dat we signalen missen. We doen er dan ook alles wat in onze mogelijkheden ligt
aan om ervoor te zorgen dat we dergelijke signalen wel oppikken en dat we de veiligheid
van de kinderen waarborgen.
(De VOORZITTER: Wethouder, ik sprak net niet voor niets over drie
minuten.)
Ik begrijp het. Ik dacht dat in de stadsregio heel andere spreektijden golden.
(De VOORZITTER: Dat zou kunnen, maar u zit wel in de gemeenteraad.)Daar hebt u gelijk in. De laatste vraag: wanneer denk ik dat het op orde is? Ik
denk niet dat het op 1 januari 2009 allemaal op orde is. Ik denk wel dat er dan een begin
van verbetering moet zijn, vooral op het gebied van de wachtlijsten, maar ook wat de
formatie betreft. Uit alle berichten blijkt echter glashelder dat er veel onrust is en dat er
gebrek aan vertrouwen is. Het is nu vooral zaak om heel goed te managen en heel goed
de prioriteiten van het Bureau Jeugdzorg in de gaten te houden. De belangrijkste prioriteit
daarbij is het waarborgen van de veiligheid van de kinderen.
De VOORZITTER geeft het woord aan mevrouw Bos.
Mevrouw BOS: Ik wil nog een paar punten noemen, want ik kan mij voorstellen
dat we in december 2008 in de stadsregio nog iets uitgebreider hierop terugkomen. U
zegt dat dit een zaak van de stadsregio is en dat u niet bereid bent om tussentijds ook de
gemeenteraad te informeren, behalve dan via de stadsregioraadsleden. Mijn fractie
betreurt dat. Wij vinden toch al dat de democratische controle op de stadsregio zeer te
wensen overlaat gezien de frequentie. Wij vinden dit een heel belangrijk punt. Ik ben heel
benieuwd hoe u daartegen aankijkt. U zegt dat u vooral naar de wachtlijsten kijkt. Bedoelt
u dan de externe wachtlijsten of ook de interne wachtlijsten? Mijn informatie is namelijk
dat, juist doordat er heel veel verloop is, er erg veel op het bord van bestaande
medewerkers terecht is gekomen. Je krijgt dan een wachtlijst die als het ware verstopt is.
Daar wil ik graag antwoord van u op hebben. Ik vind de opmerking over de raad van
toezicht tamelijk zwak. De raad van toezicht moet nu kennelijk zelf beslissen of hij zichzelf
evalueert. Dat verbaast mij een beetje. U zegt dat u over de bedrijfsvoering gaat en ik kan
mij voorstellen dat het nuttig is dat u erop aandringt dat dit op een goede manier gebeurt.
Ik heb gehoord dat het om 60% van de kinderen in Amsterdam gaat. Ik zou het prettig
vinden als u een concreet aantal kunt noemen. Zijn er aanwijzingen dat kinderen uit deze
groep daadwerkelijk door deze situatie in onveilige omstandigheden terecht zijn
gekomen? Mijn laatste vraag is wat de rol van de gemeente kan zijn. Kan die rol versterkt
worden? Ook op die vraag heb ik geen antwoord van u gehad.
De VOORZITTER geeft het woord aan wethouder Asscher.
Wethouder ASSCHER: Ik hoop dat u mij niet verwijt dat ik binnen de strakke
marges die de voorzitter mij toestaat niet alles heb kunnen beantwoorden. Er is geen
enkele onwil om de raad te informeren. Alle informatie die ik heb, deel ik ook met u. Ik ben
echter benoemd door de regioraad en dat is de primaire adressant van de stukken die ik
opstel. Ik ga niet over de bedrijfsvoering van Bureau Jeugdzorg. Ik heb een aanwijzing
gegeven waarin staat dat de bedrijfsvoering op orde moet komen en dat ik elke twee
weken een update daarvan wil. Dat is een verschil. Ik manage Bureau Jeugdzorg niet. Dat
zou ook heel onverstandig zijn. Ik ben namens de regioraad bestuurlijk verantwoordelijk
om met de aanwijzing te bekrachtigen dat de bedrijfsvoering en de wachtlijsten snel op
orde komen. Ik stel voor dat ik u in december 2008 in de regioraad of anders op een
andere manier van de exacte cijfers op de hoogte stel.
De VOORZITTER geeft het woord aan mevrouw Boelhouwer.
Mevrouw BOELHOUWER: Wij waren blij verrast dat de vergadering van de
regioraad niet doorging. Ik zit daar ook in. Wij hadden daar mondelinge vragen
aangekondigd en misschien kan de wethouder deze nu beantwoorden. We hebben deze
vragen later schriftelijk ingediend. De vragen gingen over de salarissen en over de bonus
die de vertrekkende directeur wel of niet heeft meegekregen.
De VOORZITTER geeft het woord aan wethouder Asscher.Wethouder ASSCHER: Ik voel mij niet vrij om daar nu à l’improviste op in te gaan.
Als er echter schriftelijke vragen over gesteld zijn, dan zal ik ervoor zorgen dat ze spoedig
beantwoord worden.
De VOORZITTER geeft het woord aan mevrouw Alberts.
Mevrouw ALBERTS: De SP is blij met de antwoorden van de portefeuillehouder
van de stadsregio in deze raad. Kunnen we nu de conclusie trekken dat deze gang van
zaken, namelijk het beantwoorden van vragen in de raad, structureel wordt? Worden we
voor de beantwoording van vragen niet meer verwezen naar de stadsregio? Dat zou de
SP erg toejuichen.
De VOORZITTER geeft het woord aan wethouder Asscher.
Wethouder ASSCHER: Als wethouder van Amsterdam, verantwoordelijk voor de
jeugd, probeer ik de vragen die de raad mij stelt zo goed mogelijk te beantwoorden. Ik ben
in deze portefeuille echter door de regioraad benoemd. Ik krijg ongetwijfeld problemen
met een flink deel van de niet-Amsterdamse regioraadsleden als ik het voortaan
andersom zou doen. Alle informatie die ik heb, deel ik ook met u. Vanzelfsprekend
beantwoord ik de vragen naar vermogen in deze raad, maar ik zal mij moeten blijven
richten tot de regioraad die mij benoemd heeft. U weet dat dit een langgekoesterde
jeugddroom van mij was.
3° Vragen van het raadslid Limmen inzake de wens van de bewoners van de
Hemonystraat tot het instellen van een blowverbod in hun straat.
De VOORZITTER geeft het woord aan de heer Limmen.
De heer LIMMEN: Acht weken geleden hebben de bewoners van deze straat een
blowverbod gevraagd aan PvdA-stadsdeelvoorzitter Egbert de Vries van Oud-Zuid. De
bewoners van deze buurt, waar zich vier coffeeshops bevinden, ondervinden bijzonder
veel overlast van jongeren die op de kinderspeelplaats rondhangen en blowen. Kennelijk
wordt er wiet gedeald en zijn mensen die er wonen bedreigd door de rondhangende
jongeren. Daarnaast heeft men bij herhaling de politie gevraagd om op te treden.
Ondanks het feit dat er tientallen keren is gebeld, is de politie pas twee keer
langsgekomen. De CDA-fractie vindt dat een heel ernstige zaak. Wij vinden dat er snel
opgetreden moet worden. Naar aanleiding van de ontstane situatie heeft er een gesprek
plaatsgevonden tussen de bewoners en bestuurder Egbert de Vries. Hij zou naar verluid
hebben gezegd dat De Pijp een anarchistische buurt is. Om die reden zou er geen sprake
hoeven te zijn van een blowverbod. Naar aanleiding daarvan hebben wij de volgende
vragen:
Kan de burgemeester zich vinden in de betiteling van De Pijp als een
anarchistische buurt?
Wil de burgemeester, op grond van de situatie die is geschetst in de brief die hij
van bezorgde bewoners heeft ontvangen, een blowverbod instellen? Naar aanleiding van
de informatie die wij van de bewoners hebben gekregen denken wij dat dit een goed plan
is. Wil de burgemeester daartoe het initiatief nemen?
Wanneer gebeurt er überhaupt iets aan de situatie daar? Wat gaat de
burgemeester concreet doen?
Klopt het dat er uit overleg van de burgemeester met de stadsdeelvoorzitters
steeds meer signalen komen dat stadsdeelvoorzitters pleiten voor een vermindering van
het aantal coffeeshops in hun buurt?
De VOORZITTER geeft het woord aan burgemeester Cohen.De BURGEMEESTER: Uw eerste vraag is of ik ook vind dat De Pijp een
anarchistische buurt is en of ik dat met de stadsdeelvoorzitter eens ben. Laat ik u
allereerst zeggen dat ik begrepen heb dat het citaat van de stadsdeelvoorzitter in ieder
geval niet volledig is en daarmee dus ook niet juist. Er heeft een uitvoerig gesprek
plaatsgevonden tussen de briefschrijvers en de stadsdeelvoorzitter. De
stadsdeelvoorzitter heeft daarbij in ieder geval willen zeggen dat De Pijp een buurt is met
een diversiteit aan bewoners en gebruiken. Dat is in mijn optiek – en ik kan mij voorstellen
ook in uw optiek – iets anders dan een anarchistische buurt. De implicatie die ervan
uitgaat, als het er anarchistisch aan toe gaat, dan kunnen er problemen zijn, maar dan zijn
het eigenlijk geen problemen en kunnen we ze ook niet oplossen, klopt natuurlijk niet. Dat
is daar zeker niet aan de orde. Het is wel belangrijk – en dat heeft de stadsdeelvoorzitter
ook gezegd – dat het goed is om te zoeken naar de juiste oplossingen voor de ontstane
problemen. Hij heeft daarbij gezegd dat een blowverbod voor hem niet bij voorbaat de
juiste oplossing is. Hij heeft ook gezegd dat er voor het eind van het jaar een overleg met
de hele buurt zal plaatsvinden. Ik denk dat het verstandig is om dat af te wachten en om
in dat samenspel waarbij de hele buurt is betrokken, met alle diversiteit van mensen die er
wonen, te bezien welke maatregelen nuttig en nodig zijn om de leefbaarheid in de buurt
zo goed mogelijk te kunnen borgen.
U stelt een iets algemenere vraag over de coffeeshops. Ik heb daarover
regelmatig overleg gehad, ook met de stadsdeelvoorzitters. Daaruit blijkt dat sommige
stadsdelen vinden dat het daar wel iets minder mag. Als je graag iets meer spreiding wilt,
dan zeggen andere stadsdelen dat het bij hen ingewikkeld is om ze daar te plaatsen. U
krijgt binnenkort een uitvoering voorstel van mij over de gehele situatie rondom
coffeeshops en de manier waarop ik denk die te gaan aanpakken.
De VOORZITTER geeft het woord aan de heer Limmen.
De heer LIMMEN: Eén vraag hebt u nog niet beantwoord. Ongeacht de vraag of u
daar een blowverbod moet instellen, doet zich daar een acuut probleem voor. Ik kan mij
best voorstellen dat u daar breder overleg met de buurt over wilt plegen. Wat gebeurt er
echter tot die tijd voor de bewoners in die buurt? Welke andere maatregelen gaat u daar
nemen, afgezien van een blowverbod? U zegt ook dat de stadsdeelvoorzitter het niet voor
de hand vindt liggen om er een blowverbod af te kondigen. Het CDA denkt dat dit wel
voorstelbaar is, gegeven de situatie die zich daar voordoet en gegeven het expliciete
verzoek van in elk geval een gedeelte van de bewoners om dit wel te doen. Bent u bereid
om met de stadsdeelvoorzitter in gesprek te gaan en een sturende houding aan te
nemen? Of zegt u: ik wacht eerst de discussie op stadsdeelniveau af en zie daar voor
mezelf geen rol in? Zo interpreteer ik uw antwoord op dit moment. Daar wil ik graag
duidelijkheid over. Tot slot trek ik een conclusie en u moet maar zeggen of ik het goed
begrepen heb. Kennelijk krijgt u in het stadsdeelvoorzittersoverleg van een heleboel
stadsdeelvoorzitters te horen dat er in hun stadsdeel te veel coffeeshops zijn terwijl zich
tot dusverre geen stadsdeelvoorzitter heeft gemeld met de boodschap dat hij er te weinig
heeft.
De VOORZITTER geeft het woord aan burgemeester Cohen.
De BURGEMEESTER: Ik zal eerst op uw laatste vraag ingaan. Over het
algemeen is dat wel de richting, zonder dat alles tot in detail overal precies hetzelfde is.
De grote lijn ervan klopt wel ongeveer. Wat de situatie in de Hemonystraat aangaat, wil ik
inderdaad eerst de stadsdeelvoorzitter aan zet laten. Hij is daarvoor de
eerstverantwoordelijke. Ik zal me nog eens nauwkeurig van de acute problemen op de
hoogte laten stellen, zeker als ze verband houden met de politie. Als het nodig is, zal ik
ook aan de politie vragen om terzake maatregelen te nemen of in overleg met de
stadsdeelvoorzitter te bekijken wat er moet gebeuren.
De VOORZITTER geeft het woord aan de heer Manuel.De heer MANUEL: In de eerste plaats wil ik u bedanken voor uw uitspraken in de
media waarin u ongeveer gezegd hebt dat u in ieder geval op dit moment niet van plan
bent om alle coffeeshops in Amsterdam te sluiten. Als ik het verkeerd heb begrepen, dan
moet u me maar corrigeren. In de tweede plaats hebben ons ook de signalen uit de
Hemonystraat en het Hemonyplein bereikt over de overlast van jongeren die daar plaats
zou vinden. Wij hebben een rookverbod in de horeca en dus ook in coffeeshops. Mensen
die gebruik willen maken van de mogelijkheid om in Amsterdam hasj of wiet te roken,
kunnen dat niet meer doen in een coffeeshop en zijn dus wel gedwongen om dit in de
open lucht te doen en dus ook op straat of op een plein. Het kan toch niet de bedoeling
van het college zijn om roken in de buitenlucht te verbieden. Roken in de horeca is al
verboden. Als u ook nog het roken in de buitenlucht verbiedt, dan kunnen mensen
nergens meer roken of hasj of wiet gebruiken. Dat kan toch niet de bedoeling van dit
college zijn. Ik begrijp dat u de overlast aan wilt pakken en dus specifieke maatregelen
wilt treffen om de overlast in de buurt aan te pakken. D66 zou dat graag zien gebeuren,
maar dat kan toch nooit via een blowverbod?
De VOORZITTER geeft het woord aan burgemeester Cohen.
De BURGEMEESTER: Op de eerste plaats is het rookverbod rijksbeleid. Wij
moeten dat gewoon uitvoeren. We moeten daarbij wel onder ogen zien dat, als er buiten
gerookt wordt, dit onder bepaalde omstandigheden kan leiden tot enige overlast. Daar
gaat de gemeente over en ik als portefeuillehouder in het bijzonder. We moeten bekijken
wat we daaraan doen, in algemene zin, maar ook in dit geval. De vraag is altijd wat
voorrang moet krijgen. Als het de enige manier is om overlast tegen te gaan, moeten we
dan op een bepaald moment het blowen verbieden of niet? Op die manier moeten we dat
bekijken. We moeten er geen algemene uitspraken over doen. In ieder geval ligt het niet
in mijn lijn om daarom maar te zeggen: omdat er binnen niet meer gerookt en geblowd
mag worden, mag het buiten ook niet meer. Dat lijkt mij onzin. Ik vind wel dat we naar de
overlast moeten kijken en moeten bezien wat we daartegen kunnen doen.
5° Vragen van het raadslid Van der Meer inzake de aanbesteding van de
renovatie van het Rijksmuseum.
De VOORZITTER geeft het woord aan de heer Van der Meer.
De heer VAN DER MEER: Dank u voor de mogelijkheid om deze vragen te
stellen in weerwil van het feit dat ik een half uurtje te laat was. Op 28 oktober 2008 heeft
de minister van OCW bekendgemaakt dat bij de hernieuwde, opgeknipte aanbesteding
van de renovatie van het Rijksmuseum vier aannemers hebben ingetekend. Daarbij zijn
de aannemers ook binnen de door het Rijk gestelde prijsindicatie gebleven. Daarmee is
voor vier van de zeven percelen de aanbesteding geslaagd, maar voor drie percelen nog
niet. De minister verwacht voor deze delen begin 2009 de noodzakelijke inschrijvingen te
krijgen. Ik wil graag de volgende vragen hierover stellen:
Bent u door de minister op de hoogte gebracht van de totale stand van zaken bij
de aanbesteding van de renovatie van het Rijksmuseum? Zo ja, kunt u de gemeenteraad
een toelichting op de situatie tot nu toe geven?
Betekent de bekendmaking dat op vier percelen de aanbesteding gelukt is dat
deze op de drie andere percelen op dit moment feitelijk mislukt is en dat er geen
aannemers daarvoor beschikbaar zijn?
Welke percelen – het gaat om blokken – zijn bij de aanbesteding gegund en welke
zijn nog niet gegund?
Wat betekent het feit dat drie percelen nog niet zijn gegund voor het tijdtraject van
de renovatie van het Rijksmuseum?
Wanneer kunnen wij van het college de in de motie van GroenLinks gevraagde
uitkomsten van het onderzoek naar de effecten van de vertraging tegemoet zien?Wat is volgens u de positie van BAM, de aannemer die in eerste instantie
88 miljoen euro boven het door het Rijk gestelde prijsniveau had ingeschreven?
De VOORZITTER geeft het woord aan wethouder Gehrels.
Wethouder GEHRELS: De minister heeft mij via zijn hoofddirecteur, Wim Pijbes,
gisteren om 18.00 uur op de hoogte gebracht. Daarbij is uitdrukkelijk gezegd dat dit
mededelingen zijn die voor Amsterdam van groot belang zijn, maar dat dit primair de
verantwoordelijkheid van het Ministerie van OCW en van de Rijksgebouwendienst is,
maar dat wist u allang. De minister zegt dat de aanbesteding van het nieuwe
Rijksmuseum tot nu toe naar wens is verlopen. Hij geeft het groene licht voor de eerste
vier percelen en voor de andere drie zal hij beginnen met de aanbesteding. Hij zegt niet
dat dit mislukt is. Hij verwacht daarover begin 2009 meer duidelijkheid. Dat vind ik goed
nieuws. U vraagt ook welke percelen bij de aanbesteding zijn gegund en welke nog niet.
Ik kan u vertellen dat de volgende vier percelen zijn gegund: civiele werken ondergronds
tot en met het maaiveld; werktuigkundige, regeltechnische en sanitaire installaties;
elektrotechnische installaties; liften en transporttechnische installaties. De volgende drie
moeten nog worden gegund: de bouwkundige werkzaamheden aan het hoofdgebouw,
nieuwbouw, restauratie, constructie en afbouw; restauratie onderhoud daken, gevels van
het hoofdgebouw; restauratie Villa en Teekenschool. Dat komt allemaal begin 2009. De
minister zegt in zijn persbericht dat naar verwachting de vernieuwing, verbouwing en
renovatie van het Rijksmuseum eind 2012, begin 2013 helemaal klaar is. Dat zegt hij. De
uitkomst van het onderzoek naar de effecten bespreek ik morgen met de heer Asscher en
dat zal ik u daarna zo snel mogelijk doen toekomen. Ik vind dat het niet aan mij is om de
positie van BAM te beoordelen, want daarvoor heb ik echt te weinig informatie.
De VOORZITTER geeft het woord aan de heer Van der Meer.
De heer VAN DER MEER: Ik wil nog één vraag stellen. Klopt het dat de drie
overgebleven percelen de grootste brokken van de verbouwing zijn? Het klonk alsof die
de daadwerkelijke verbouwing/renovatie omvatten. De andere delen vormen de meer
technische kanten ervan.
De VOORZITTER geeft het woord aan wethouder Gehrels.
Wethouder GEHRELS: Ook daar heb ik nog geen informatie over. Die zal ik
binnenkort wel krijgen, maar het lijkt me niet juist om daarover te speculeren.
De VOORZITTER geeft het woord aan de heer Nederveen.
De heer NEDERVEEN: Mag ik uit uw antwoord in de eerste termijn afleiden dat u
geen contact met de minister of met zijn ministerie hebt gehad over deze belangrijke
kwestie?
De VOORZITTER geeft het woord aan wethouder Gehrels.
Wethouder GEHRELS: Gisteravond om 18.00 uur heeft de minister dit in het
Journaal kenbaar gemaakt. Ik ben daarvan door het ministerie op de hoogte gesteld. Op
datzelfde tijdstip heeft de hoofddirecteur, Wim Pijbes, mij hierover geïnformeerd. Ik heb
dat als buitengewoon keurig ervaren.
4
Mededeling van de ingekomen stukken.De VOORZITTER: Met betrekking tot ingekomen stuk nr. 24 wordt voorgesteld
om dit raadsadres in handen te stellen van het college ter afdoening en een afschrift van
het antwoord te zenden aan de leden van de Commissie voor Zorg, Milieu, Personeel en
Organisatie, Openbare Ruimte en Groen.
Mevrouw Buurma-Haitsma, u wilt ook nog een andere vraag stellen?
De VOORZITTER geeft het woord aan mevrouw Buurma-Haitsma.
Mevrouw BUURMA-HAITSMA: Ik wil raadsadres nr. 28 agenderen in de
Commissie voor Verkeer, Vervoer en Infrastructuur, Dienstverlening, Volkshuisvesting en
Monumenten.
Conform besloten.
1° Notitie van de raadsleden mevrouw M.C. van der Garde en de heer E.
Ünver van 12 juni 2008 getiteld: Re-integratie: Weer aan het werk (Gemeenteblad afd. 1,
nr. 522).
Besloten is, deze notitie in handen te stellen van het college van burgemeester en
wethouders om preadvies.
2° Notitie van het raadslid de heer A.J.C. de Wit van 19 september 2008
getiteld: Zorghotels (Gemeenteblad afd. 1, nr. 523).
Besloten is, deze notitie in handen te stellen van het college van burgemeester en
wethouders om preadvies.
3° Notitie van het raadslid mevrouw M.M. van der Pligt van 6 oktober 2008
getiteld: Korte metten met segregatie in het onderwijs; ofwel ‘de gelukkige school’
(Gemeenteblad afd. 1, nr. 524).
Besloten is, deze notitie in handen te stellen van het college van burgemeester en
wethouders om preadvies.
4° Notitie van de raadsleden mevrouw J.E. Bos, de heer D.B. Sajet,
mevrouw R. Logtenberg en mevrouw L.F. Manuela van 14 oktober 2008 getiteld: de
toegang tot de Wet maatschappelijke ondersteuning in de praktijk: Een quick scan van de
Loketten Zorg en Samenleven in de stadsdelen van Amsterdam (Gemeenteblad afd. 1,
nr. 526).
Besloten is, deze notitie in handen te stellen van het college van burgemeester en
wethouders om preadvies.
5° Raadsadres van een burger van 20 augustus 2008 inzake afhandeling
van zijn raadsadres d.d. 17 juni 2008 betreffende anoniem onderzoek door de Dienst
Werk en Inkomen en de Universiteit van Amsterdam.
Dit raadsadres is voor kennisgeving aangenomen.
6° Brief van de heer L. Verbeek, namens het dagelijks bestuur van de
stadsregio Amsterdam van 1 september 2008 inzake aanbieding openbaarvervoervisie
2010-2030, Regionaal ov als impuls voor de metropool Amsterdam.
Deze openbaarvervoervisie is voor kennisgeving aangenomen.7° Raadsadres van de heer A.J. Huisman, voorzitter van de gemeenteraad
van de gemeente Reimerswaal van 9 september 2008 inzake aangenomen motie inzake
subsidiëring van milieuorganisaties.
Dit raadsadres is voor kennisgeving aangenomen.
8° Raadsadres van een burger van 12 september 2008 inzake afhandeling
van zijn raadsadres van 20 augustus 2008 betreffende de folder van de Dienst Werk en
Inkomen 'Op weg naar werk'.
Besloten is, dit raadsadres in handen te stellen van het college van burgemeester
en wethouders ter afdoening en een afschrift van het antwoord te zenden aan de leden
van de Raadscommissie voor Werk en Inkomen, Sociale Infrastructuur, Educatie,
Jeugdzaken, Diversiteit en Grotestedenbeleid.
9° Raadsadres van een burger van 16 september 2008 inzake klachten over
het opdraaien voor de kosten van de Noord/Zuidlijn door de Amsterdammer.
Besloten is, dit raadsadres in handen te stellen van het college van burgemeester
en wethouders te stellen ter afdoening en een afschrift van het antwoord te zenden aan
de leden van de Raadscommissie voor Verkeer, Vervoer en Infrastructuur,
Dienstverlening, Volkshuisvesting en Monumenten.
10° Raadsadres van fracties van PvdA, VVD, GroenLinks en D66 van
stadsdeelraad Oud-Zuid van 16 september 2008 inzake gevolgen van en communicatie
over herprofilering Stadhouderskade.
Besloten is, dit raadsadres in handen te stellen van het college van burgemeester
en wethouders, teneinde het te betrekken bij de door hen in te dienen voorstellen ter
zake.
11° Ledenbrief van VNG van 17 september 2008 inzake duurzaam inkopen.
Besloten is, deze ledenbrief in handen te stellen van het college van
burgemeester en wethouders ter afdoening.
12° Ledenbrief van VNG van 17 september 2008 inzake handreiking bij
toezicht en opsporingsonderzoeken en ledenbrief.
Besloten is, deze ledenbrief in handen te stellen van het college van
burgemeester en wethouders ter afdoening.
13° Ledenbrief van VNG van 17 september 2008 inzake spoorboekje voor
maatschappelijke voorzieningen en website sociaal fysiek.
Besloten is, deze ledenbrief in handen te stellen van het college van
burgemeester en wethouders ter afdoening.
14° Brief van Ministerie van Binnenlandse Zaken en Koninkrijksrelaties van
17 september 2008 inzake uitnodiging deelname experiment stemmen in een willekeurig
stemlokaal bij de Europese verkiezingen op 4 juni 2009.
Besloten is, deze brief voor kennisgeving aan te nemen.
15° Raadsadres van een burger van 19 september 2008 inzake
gemeentebeleid ten aanzien van witte en zwarte scholen.Besloten is, dit raadsadres in handen te stellen van het college van burgemeester
en wethouders ter afdoening en een afschrift van het antwoord te zenden aan de leden
van de Raadscommissie voor Werk en Inkomen, Sociale Infrastructuur, Educatie,
Jeugdzaken, Diversiteit en Grotestedenbeleid.
16° Brief van Platform Arbeidsmarkt en Onderwijs van 23 september 2008
inzake aanbieding van het rapport 'Weten wat je wilt'.
Dit rapport is voor kennisgeving aangenomen.
17° Brief van de heer L. Verbeek, namens het dagelijks bestuur van de
stadsregio Amsterdam van 25 september 2008 inzake Tariefverordening WP2000
stadsregio Amsterdam.
Deze brief is voor kennisgeving aangenomen.
18° Raadsadres van Vereniging van Eigenaren 1e Weteringdwarsstraat 68A
van 28 september 2008 inzake aansprakelijkstelling voor verzakkingen panden als gevolg
van de werkzaamheden aan de Noord/Zuidlijn.
Dit raadsadres is voor kennisgeving aangenomen.
19° Ledenbrief van VNG van 30 september 2008 inzake aanlevering door het
Centraal Bureau voor de Statistiek van gegevens met betrekking tot bouwstatistieken en
woningvoorraadcijfers.
Deze brief is voor kennisgeving aangenomen.
20° Raadsadres van drs. A. van der Rest, secretaris-directeur van de
Onderwijsraad van 30 september 2008 inzake Werkprogramma 2009 van de
Onderwijsraad.
Dit werkprogramma is voor kennisgeving aangenomen.
21° Raadsadres van All Included van 26 september 2008 inzake klacht bij de
Nationale Ombudsman aangaande het grootschalig politieoptreden bij de inval in Grand
Café Het Vervolg op 16 juni 2007.
Dit raadsadres is voor kennisgeving aangenomen.
22° Afschrift van een brief aan het college van burgemeester en wethouders
van mevrouw L. Wesseling-van der Kleij en de heer H. van der Kolk namens de
bewonersvertegenwoordigers in de Commissie Regionaal Overleg luchthaven Schiphol
(CROS) voor Amsterdam van 2 oktober 2008 inzake advies Alders over de ontwikkeling
van Schiphol tot en met 2020.
Dit raadsadres is betrokken bij agendapunt 27C tot kennisneming van
Aldersadvies: middellangetermijnontwikkeling Schiphol tot 2020.
23° Raadsadres van een burger van 6 oktober 2008 inzake plan Amsterdam
voor vergunning short stay verhuur.
Besloten is, dit raadsadres in handen te stellen van het college van burgemeester
en wethouders te stellen, teneinde het te betrekken bij de door hen in te dienen
voorstellen ter zake.24° Raadsadres van een burger van 7 oktober 2008 inzake SPDC Oost.
Besloten is, dit raadsadres in handen te stellen van het college van burgemeester
en wethouders ter afdoening en een afschrift van het antwoord te zenden aan de leden
van de Raadscommissie Zorg c.a. (gewijzigd).
25° Raadsadres van wethouder Herrema van 9 oktober 2008 inzake
kredietaanvraag voor de verbouwing van de kantoorlocatie Stationsplein 7 c.a. in het
kader van de samenvoeging van het projectbureau en adviesbureau Noord/Zuidlijn.
Dit raadsadres is betrokken bij agendapunt 17 tot beschikbaarstelling van een
krediet ten behoeve van de verbouwing van de kantoorlocatie Stationsplein 7 c.a.
26° Raadsadres van mevrouw G. van Oudenallen van 30 september 2008
inzake vaststelling fractiebudget 2006 en informatie naar stichtingen die daarmee te
maken hebben.
Besloten is, dit raadsadres in handen te stellen van het presidium ter afdoening.
27° Raadsadres van een burger van 4 oktober 2008 inzake huisartsenpost en
apotheker in het St. Lucas Andreas ziekenhuis.
Besloten is, dit raadsadres in handen te stellen van het college van burgemeester
en wethouders ter afdoening en een afschrift van het antwoord te zenden aan de leden
van de Raadscommissie voor Zorg, Milieu, Personeel en Organisatie, Openbare ruimte en
Groen.
28° Raadsadres van de heer mr. H.C.F. Smeets, namens Vesteda van
10 oktober 2008 inzake short stay beleid van de gemeente Amsterdam.
Besloten is, dit raadsadres in handen te stellen van het college van burgemeester
en wethouders, teneinde het te betrekken bij de door hen in te dienen voorstellen ter
zake. Tevens wordt deze brief geagendeerd voor de Raadscommissie Verkeer en
Vervoer c.a. (gewijzigd).
29° Raadsadres van mevrouw A. Verlaan, voorzitter van de Adviesraad
Diversiteit en Integratie van 16 oktober 2008 inzake reactie op de notitie Scheiding kerk
en staat.
Dit raadsadres is betrokken bij de behandeling bij agendapunt 26 de notitie,
getiteld: Scheiding van kerk en staat.
30° Brief van de heer E. van der Burg, fractievoorzitter van de VVD van
15 oktober 2008 inzake terugtrekking van het raadslid de heer R.E. Flos uit de
Rekeningencommissie per 1 januari 2009 en benoeming van het raadslid de heer A.J.C.
de Wit in de Rekeningencommissie per 1 januari 2009.
Deze brief is voor kennisgeving aangenomen en in de raadsvergadering van
19 december wordt overgegaan tot deze benoeming.
31° Brief van Afdeling Bestuursrechtspraak van de Raad van State van
1 oktober 2008 inzake uitspraak op het hoger beroep van de Stichting Bestuursassistentie
Mokum Mobiel '99 tegen de uitspraak van 10 december 2007 in het geding tussen de
stichting en de gemeenteraad van Amsterdam.Deze brief is voor kennisgeving aangenomen.
32° Raadsadres van een burger van 6 oktober 2008 inzake gevaarlijke
zorgexperimenten door politie Zaanstreek-Waterland.
Dit raadsadres is voor kennisgeving aangenomen.
33° Raadsadres van een burger van 12 oktober 2008 inzake aanpassing in
verband met installatie watermeters.
Besloten is, dit raadsadres in handen te stellen van het college van burgemeester
en wethouders ter afdoening en een afschrift van het antwoord te zenden aan de leden
van de Raadscommissie voor Verkeer, Vervoer en Infrastructuur, Dienstverlening,
Volkshuisvesting en Monumenten.
34° Ledenbrief van VNG van 15 oktober 2008 inzake ambities voor
participatie.
Besloten is, deze brief in handen te stellen van het college van burgemeester en
wethouders te stellen ter afdoening.
35° Ledenbrief van VNG van 14 oktober 2008 inzake meerjarig aanvullende
uitkering I-deel WWB.
Besloten is, deze brief in handen te stellen van het college van burgemeester en
wethouders te stellen ter afdoening.
36° Ledenbrief van VNG van 10 oktober 2008 inzake omgevingsdiensten:
maatschappelijk debat uitvoering leefomgevingstaken.
Besloten is, deze brief in handen te stellen van het college van burgemeester en
wethouders ter afdoening.
37° Ledenbrief van LOGA van 3 oktober 2008 inzake zorgverzekering:
wijziging CAR-UWO.
Besloten is, deze brief in handen te stellen van het college van burgemeester en
wethouders ter afdoening.
38° Brief van het Ministerie van Verkeer en Waterstaat van 3 oktober 2008
inzake plaatsing van verkiezingsborden voor de waterschapsverkiezingen.
Deze brief is voor kennisgeving aangenomen.
39° Raadsadres van UPC van 30 september 2008 inzake innovatie fiber
power internet door UPC.
Dit raadsadres is voor kennisgeving aangenomen.
40° Raadsadres van de heer G.H.M. Flinkers, waarnemend griffier, namens
het presidium van de gemeenteraad van Dinkelland van 6 oktober 2008 inzake
aangenomen motie over het voorgenomen pakket AWBZ-(ombuigings)maatregelen per
1 januari 2009.
Dit raadsadres is voor kennisgeving aangenomen.41° Brief van de heer F. Ossel, wethouder Werk en Inkomen, voorzitter van
het bestuurlijk overleg Platform Arbeidsmarkt en Onderwijs, mede namens Colo
(samenwerkende kenniscentra voor beroepsonderwijs en bedrijfsleven) van maandag
29 september 2008 inzake Barometer stageplaatsen en leerbanenmarkt in Amsterdam.
Deze brief is voor kennisgeving aangenomen.
42° Raadsadres van de heer F. Wouters, directeur van Vogelbescherming
Nederland van zaterdag 18 oktober 2008 inzake reactie op de aangenomen motie door de
gemeenteraad van Reimerswaal betreffende opschorting van subsidies, met name aan
Vogelbescherming Nederland.
Dit raadsadres is voor kennisgeving aangenomen.
43° Raadsadres van de portefeuillehouders Verkeer van de stadsdelen van
22 oktober 2008 inzake Verordening parkeerbelastingen 2009.
Dit raadsadres is betrokken bij agendapunt 18 tot vaststelling van de Verordening
parkeerbelastingen 2009.
44° Raadsadres van de heer R. Weissman, voorzitter Stichting Vondelpark
Openluchttheater en artistiek directeur Amsterdamse Toneelschool & Kleinkunstacademie
van 16 oktober 2008 inzake het Kunstenplan 2009-2012.
Besloten is, deze brief in handen te stellen van het college van burgemeester en
wethouders, teneinde deze te betrekken bij voorstellen ter zake.
45° Brief van de heer M. van Poelgeest, wethouder Ruimtelijke Ordening van
21 oktober 2008 inzake programma Broedplaatsen 2008-2012.
Deze brief is betrokken bij agendapunt 12 tot vaststelling programma
Broedplaatsen 2008-2012.
46° Brief van de heer F. Ossel, wethouder Haven van 17 oktober 2008 inzake
nota Slimme haven, Havenvisie gemeente Amsterdam 2008-2020.
Besloten is, deze brief te betrekken bij agendapunt 27B tot vaststelling van de
nota Slimme haven, Havenvisie gemeente Amsterdam 2008-2020 (agendapunt is
uitgesteld tot 19 november 2008).
47° Raadsadres van de heer T. Smolders en mevrouw G. Wildeman, namens
gemeenteraad.nl van 23 oktober 2008 inzake alertheid bij de begrotingsbehandeling.
Dit raadsadres is betrokken bij agendapunt 6 tot vaststelling van de begroting voor
2009.
48° Brief van de heer Herrema, wethouder Verkeer en Vervoer van 27 oktober
2008 inzake wijzigingen in de voordrachten Parkeerverordening en Verordening
parkeerbelastingen.
Deze brief is betrokken bij agendapunten 18 tot intrekking Verordening
parkeerbelastingen 2008 en vaststelling Verordening parkeerbelastingen 2009
(Gemeenteblad afd. 1, nr. 514) en 19 tot intrekking Parkeerverordening 2007, vaststelling
Parkeerverordening 2009 en wijziging Verordening op de stadsdelen (Gemeenteblad afd.
1, nr. 515).49° Raadsadres van de heer H. Krikke en anderen namens de Protestantse
Kerk en Protestantse Diaconie Amsterdam van oktober 2008 inzake de notitie Scheiding
kerk en staat.
Dit raadsadres is betrokken bij agendapunt 26 inzake de notitie, getiteld:
Scheiding van kerk en staat (Gemeenteblad afd. 1, nr. 521).
50° Brief van mevrouw M.C. van der Garde, fractievoorzitter PvdA van
28 oktober 2008 met de mededeling dat mevrouw D. Kaplan haar lidmaatschap in de
gemeenschappelijke regeling Recreatieschap Spaarnwoude opzegt en verzoekt tot
aanwijzing van de heer D. Sajet tot lid in de gemeenschappelijke regeling Stichting Goois
Natuurreservaat.
Deze aanwijzing heeft plaatsgevonden.
51° Brief van mevrouw J. Sargentini, fractievoorzitter GroenLinks van
29 oktober 2008 met de mededeling dat de heer B. Geurts zijn lidmaatschap in de
gemeenschappelijke regeling Stichting Goois Natuurreservaat opzegt en verzoekt tot
aanwijzing van hem tot plaatsvervangend lid in de gemeenschappelijke regeling
Recreatieschap Spaarnwoude.
Deze aanwijzing heeft plaatsgevonden.
6
Voordracht van het college van burgemeester en wethouders van 11 september
2008 tot vaststelling van de begroting voor 2009 (Gemeenteblad afd. 1, nr. 500).
Bij dit agendapunt wordt raadsadres nr. 47 betrokken.
De VOORZITTER geeft het woord aan de heer Mulder.
De heer MULDER: De financiële beschouwingen kunnen wij in de huidige
omstandigheden niet loskoppelen van de kredietcrisis die steeds dichterbij komt in ons
dagelijks leven. Daarom zal ik daar eerst bij stilstaan om vervolgens te formuleren wat
volgens ons de reactie van de lokale overheid zou moeten zijn. Tot slot doe ik nog enkele
concrete begrotingsvoorstellen van financiële aard.
De internationale crisis op de financiële markten is ongekend. Doordat banken
elkaar geen leningen meer durfden te verstrekken, liep het systeem van kredietverlening
spaak. De gevolgen wijzigen nog elke dag. Zo steeg de interbancaire rente in september
2008 in drie weken tijd van 4,5% naar 5,2% en daalde deze in oktober 2008 weer tot
4,6%, vermoedelijk als reactie op de Europese afspraken om garant te staan voor
interbancaire leningen. Inmiddels is bekend dat de vonk ook naar de reële economie is
overgesprongen: de goederen die we met elkaar verhandelen, de arbeidsmarkt, de euro’s
die over de toonbank gaan. De beurskoersen dalen, waardoor in Nederland in 2008 tot
september 180 miljard euro aan bedrijfswaarde is verdampt. Daarnaast zorgen de
rentestijgingen ervoor dat voor bedrijven de businesscase voor geplande investeringen
niet meer uitkomt. Afhankelijk van het type leningen steeg de rente voor het bedrijfsleven
binnen een half jaar met 0,5% tot 1%.
Nu is herstel van vertrouwen belangrijk. Het consumentenvertrouwen is weliswaar
gedaald sinds het uitbreken van de kredietcrisis, maar het ligt nog steeds hoger dan in
2005 en 2006 toen de economie nog flink groeide. Ook de bereidheid tot grote aankopen
is nog groter, maar we zitten duidelijk op een omslagpunt. Het vertrouwen kan nog flink
dalen. Voor herstel van het vertrouwen zijn op landelijk en Europees niveau al
daadkrachtig een aantal belangrijke stappen gezet. Een belangrijk onderdeel van
vertrouwen is ook dat de overheid het eigen huishoudboekje op orde heeft. De staatCalifornia had moeite geld te lenen en kon bruggen niet afbouwen. Diverse lagere
overheden zijn gedupeerd door de toestand bij Icesave. IJsland zelf moet bij het IMF
aankloppen, evenals Hongarije en Oekraïne. Vanochtend werk bekend dat ook Bulgarije
zich in dit rijtje heeft geschaard.
Het antwoord op de kredietcrisis moet in elk geval niet bestaan uit het euforisch
kraaien van victorie over het kapitalisme, zoals de SP bij de vorige raadsvergadering
deed. Het kapitalisme is niet failliet of overwonnen, maar een aantal nadelen ervan is van
de economische studieboekjes verplaatst naar de praktijk en de levens van mensen. Dit is
niet leuk, maar buitengewoon vervelend. Mensen zijn onzeker over hun spaargeld,
ondernemers zijn onzeker over hun klandizie, werknemers over hun baan. Het is daarom
ook geen tijd voor een ideologisch feestje.
Gelukkig zijn er politieke partijen die er langs democratische weg de afgelopen
eeuw voor hebben geijverd dat het vrije individu niet alleen staat als het gaat om de
invloed van het kapitalisme. De sociaaldemocratie heeft zich altijd ingezet voor de
individuele ontplooiing van mensen, voor zekerheid omtrent het inkomen, voldoende
kansen en emancipatie. In de huidige onzekere tijden vindt de individuele mens een
betrouwbare partner aan zijn zijde: de overheid. Meer in het bijzonder de PvdA.
Sociaaldemocratische waarden zijn juist in een neergaande conjunctuur van groot belang.
Het gaat om eerlijk delen van welvaart, maar ook van pijn. Het gaat om participatie. Mee
kunnen blijven doen in de maatschappij, ook als je een krappe beurs hebt of moeite hebt
met leren op school. Het gaat om emancipatie, vooruitkomen in deze maatschappij. Een
dubbeltje moet een kwartje kunnen worden, mensen moeten zichzelf kunnen zijn.
In deze crisis heeft de overheid drie belangrijke opdrachten: herstel van
vertrouwen, versterken van de economische structuur en waar mogelijk op tijd bijsturen
om het leed te verzachten. Ik zei zojuist al hoe de landelijke en Europese overheid werkt
aan herstel van vertrouwen. Het minste wat we lokaal kunnen doen, is zorgen dat we ons
eigen huishoudboekje op orde hebben en de tent draaiende houden, afspraken nakomen.
Het huishoudboekje is in deze begroting op orde. Behalve een enkele vakidiote
financieel woordvoerder zijn er maar weinig mensen die de treasuryparagraaf van de
begroting lezen. Ik zei daar in 2007 in het begrotingsdebat over dat we blij waren dat de
renterisiconorm en de kasgeldlimiet ruimschoots gehaald werden. Het verbaasde me niet
dat de pers daar niets over heeft geschreven. Toch zijn het juist deze punten die in de
financiële sector tot ellende hebben geleid.
Waar hebben we het eigenlijk over? De kasgeldlimiet zorgt ervoor dat de
gemeente niet te veel leningen met een korte looptijd heeft afgesloten. De renterisiconorm
zorgt ervoor dat we niet in enig jaar te veel langlopende leningen moeten herfinancieren.
Beide zorgen ervoor dat de gemeentefinanciën niet te veel afhankelijk zijn van
renteschommelingen. De toegestane kasgeldlimiet bedraagt voor de gemeente
428 miljoen euro. Wij lenen slechts 310 miljoen euro kort, dus ruim onder de marge. De
toegestane renterisiconorm bedraagt 462 miljoen euro. Wij zitten daar met 187 miljoen
euro flink onder. Dat is dus veilig. Het was in 2007 dus niet zo’n heel gek idee van deze
fractie om de buffer waarmee we renteverhogingen opvangen niet te verkleinen. In de
Amsterdamse begroting dus geen Amerikaanse, noch IJslandse of Noord-Hollandse
toestanden.
(De heer VAN DER MEER: Mijnheer Mulder, ik snap wel dat u probeert
alsnog met uw vinger naar mij te wijzen omdat ik dat wel wilde. Kunt u
echter de verbanden ertussen uitleggen? En kunt u daar meteen het feit
dat de Europese Centrale Bank de rente op dit moment wil verlagen aan
koppelen?)
Het is prettig dat de ECB dat wil doen, maar het probleem is dat de risico-
opslagen zo enorm zijn gestegen. Meer in het algemeen is ook de rente gestegen. Wij
vonden het in 2007 niet verstandig om de omslagrente te verlagen omdat wij dachten dat
de rente mogelijk zou stijgen.
(De heer VAN DER MEER: Zo gemakkelijk komt u met deze redenering
niet weg. Dit gaat allemaal van dik hout zaagt men planken. U koppelt in
feite de gehele crisis en Icesave aan een debat dat wij in 2007 voerdenover de vraag of de rentevoet 0,25% naar beneden zou gaan of niet. Op
de eerste plaats is dat nogal onecht, want ze hebben geen donder met
elkaar te maken. Op de tweede plaats mag u mij even uitleggen waarom
wij in de problemen waren gekomen gezien de reserves die wij opbouwen
en hebben opgebouwd ten bedrage van 60 miljoen euro per jaar.)
Als de rente stijgt, dan is de gemeente meer geld kwijt als ze geld leent. Wat
hebben we gezien? De marktrente is gestegen. De centrale bank kan de rente wel
verlagen, maar daardoor daalt niet automatisch de marktrente. Zeker in deze tijd is dat
niet aannemelijk. Wij vonden het toen verstandig om de buffer niet te verkleinen en de
omslagrente niet te verlagen. Als de rente weer gaat stijgen, moeten we de buffer weer
gebruiken. Wij dachten toen dat de kans tamelijk groot was dat de rente weer zou gaan
stijgen. Voor mij hoeft dit geen heel ingewikkeld debat te worden, maar dit was de reden
dat wij dit in 2007 wilden. Gezien de huidige situatie blijkt dat een verstandige keus
geweest te zijn.
(De heer VAN DER MEER: Welke huidige situatie? Hier wordt een
koppeling gelegd die ik me echt een beetje aantrek. Er wordt
gesuggereerd dat de crisis te maken heeft met ons debatje over de
rentevoet. De rente is in 2008 met 0,25% tot 0,5% gestegen en zal
waarschijnlijk, op basis van de voorstellen van de ECB, in 2009 weer
gaan dalen. Wij bouwen de buffer daarvoor op, voor schommelingen in de
rente, zodat we een veilige marge houden. Daar ging het debat over.)
De rente voor lagere overheden is gestegen. De rente voor de staat is volgens mij
om precies te zijn met 0,3 procentpunt gedaald, maar ik kan er iets naast zitten. In het
licht van de kredietcrisis waarbij allerlei risico-opslagen in de marktrente verdisconteerd
zijn, is het niet aannemelijk dat de rente weer enorm zal dalen, ook niet met de verlaging
van de discontovoet denk ik. Ik kan het natuurlijk mis hebben, want we weten het allemaal
niet. In elk geval leek het ons verstandig om een voldoende buffer aan te houden.
Ik had het over vertrouwen en noemde daarbij het nakomen van afspraken. Het is
belangrijk om dat te blijven doen en in deze begroting lukt dat ook. Niet alleen is er
voldoende ruimte om het programakkoord uit te voeren, ook een belangrijk deel van onze
wensen bij voorjaarsnota komt terug in de begroting. Laten we ook niet vergeten dat in de
rompbegroting gewoon nog alle besluitvorming van de afgelopen jaren verwerkt is,
waaronder initiatieven van deze fractie, zoals gratis openbaar vervoer van en naar P+R-
locaties, postzegelparkjes, straatcoaches, stadsreclassering, schoolzwemmen, opsporing
van illegale bordelen, versterking van de monumentenzorg, het tegengaan van illegale
onderhuur, het superteam schuldhulpverlening en budgetlessen op school. Ik kan zo nog
wel even doorgaan. Wij hebben voor het college echter nog wel een belangrijke opdracht
als het gaat om het herstel van vertrouwen. Het vertrouwen wordt niet bevorderd als
mensen hun huis zien verzakken en een as van een afvalenergiecentrale zien breken. Het
helpt ook niet als de overheid haar ICT-infrastructuur niet op orde heeft met de nodige
risico’s van dien.
Met betrekking tot het risicomanagement heeft de raad twee grote projecten
benoemd waarin wij beter op de hoogte gehouden willen worden van de risico’s. Wij
moeten constateren dat het college met betrekking tot het Afvalenergiebedrijf en
Stadstoezicht niet handelt in de geest van de eigen notitie naar aanleiding van het PvdA-
initiatief. Graag ontvangen wij conform de notitie een voorstel tot periodieke rapportage
over risico’s en ontwikkelingen.
(Mevrouw HOOGERWERF: Ik wil graag van de PvdA-fractie weten wat
het herstel van het consumentenvertrouwen te maken heeft met het feit
dat de afvalenergiecentrale al een hele tijd een beetje werkt. Kunt u mij
het causale verband daartussen uitleggen, want ik zie het niet zo snel?)
Dat zit als volgt: vertrouwen is iets heel gevoelsmatigs. Men ziet de hele wereld
instorten, de beurzen storten in en nu storten ook nog huizen in en een
afvalenergiecentrale. Dat kan allemaal effect hebben op de manier waarop mensen naar
de wereld om zich heen kijken. We moeten natuurlijk altijd ons risicomanagement op orde
hebben, maar in dit soort tijden hakt dat er extra in als we het over vertrouwen hebben.(Mevrouw HOOGERWERF: Als de PvdA-fractie nu zou zeggen dat ze iets
minder vertrouwen in deze wethouder heeft, dan zou ik dat snappen. Wij
zitten immers in deze raad om het college te controleren. Ik snap het
causale verband echter echt niet.)
Dat zal ik u uitleggen. Daarom hebben we de wethouder gevraagd om de eigen
afspraken over het risicomanagement goed na te komen. Wij denken dat dit helpt bij het
herstellen van vertrouwen, al is het maar een klein beetje. Het kan zijn dat wij dat anders
inschatten dan u. Alle beetjes helpen, zullen we maar zeggen.
Wij gaan geen moties hierover indienen, want wij gaan geen moties indienen dat
besluiten uitgevoerd moeten worden. Misschien kunt u echter een datum noemen waarop
wij voorstellen kunnen ontvangen. Dat was ook afgesproken. Ook over het Servicehuis
ICT maken wij ons ook zorgen. Wij missen overigens opnieuw het overzicht van de
gemeentebrede ICT in deze begroting. Dat is iets waar de raad herhaaldelijk om gevraagd
heeft, zowel via moties van de heer Marres als mevrouw Gazic. Wij komen hier in de
commissie nog op terug.
Het tweede wat de overheid moet doen in de crisis waar we nu in zitten, is
investeren in de economische structuur. Met de structuur bedoelen economen de
aanbodzijde van de economie. Dit is nodig, zowel in goede tijden als in slechte tijden. We
hebben later in deze raadsvergadering een aantal belangrijke besluiten op stapel staan.
Schiphol met de Alderstafel en de kruisparticipatie. De haven met een ambitieuze visie en
een nieuwe zeesluis. Als we dit soort zaken niet regelen, omdat we bijvoorbeeld
zenuwachtig worden van de kredietcrisis, zijn we stom bezig. Juist nu is dat soort
investeringen van groot belang. Dit geldt ook voor de Zuidas. Als de kredietcrisis ertoe
leidt dat de financiering met marktpartijen niet rondkomt, moeten we dit belangrijke project
als stad en staat zelf ontwikkelen.
Bij de economische structuur denk ik ook aan het programma Topstad. In de
huidige economische tijd vinden netwerken van mensen gemakkelijk hun weg naar een
andere Europese stad of naar elders op de wereld. Amsterdam moet een aantrekkelijke
stad zijn en blijven. Een columnist van Het Parool vroeg zich af waarom er eigenlijk zoveel
geïnvesteerd wordt in cultuur in deze begroting terwijl er een kredietcrisis is. Welnu:
daarom dus, omdat wij een aantrekkelijke stad willen zijn. Ook het op initiatief van mijn
collega Willemse ingezette beleid voor short stay helpt daarbij, zodat expats hier
terechtkunnen. Een aantrekkelijke stad is ook een ongedeelde en een veilige stad. Zoals
bekend spant het stadsbestuur zich daar onophoudelijk voor in. Het gaat ook om
bereikbaarheid. Er zijn veel plannen in uitvoering, maar wij zijn helaas gedaald op de
ranglijst van bereikbare steden. Graag maximale aandacht hiervoor, misschien kan het
college daar nog op ingaan.
Als derde punt noemde ik als antwoord op de kredietcrisis het op tijd bijsturen
door de overheid om het leed te verzachten. Daarover bestaan nogal wat misverstanden.
De econoom John Maynard Keynes bepleitte grootscheepse overheidsinvesteringen om
de vraag te stimuleren in een recessie. Toen klassieke economen zich daartegen
keerden, omdat zij stelden dat die investeringen op de lange termijn geen vruchten
afwerpen wegens stijgende rentekosten vanwege overheidstekorten die de aanbodkant
weer verslechteren, zei Keynes: “On the long run we are all dead.” Toch kregen zijn
ideeën vrij veel aanhang, wat de monetarist Milton Friedman de uitspraak ontlokte: “We
are all Keynesians now, but we will be no Keynesians any longer.” Helaas voor hem werd
hij echter vaak verkeerd geciteerd zodat zijn uitspraak beperkt bleef tot: “We are all
Keynesians now.”
We moeten echter niet de illusie hebben dat we hier met het lokaal stimuleren van
de vraagkant van de economie een verdampte beurswaarde van 180 miljard euro kunnen
compenseren. We zouden dan de begroting op zijn minst moeten verviervoudigen. En
dan komen we weer in de knel met de renterisiconorm en de kasgeldlimiet. We kunnen
wel kijken of we slimme dingen kunnen doen die de overgangspijn van een recessie zo
draaglijk mogelijk maken voor hen die ermee geconfronteerd worden en de helpende
hand bieden bij tijdelijke situaties die het gevolg zijn van de grillen van de markt.Wij hebben daarbij drie zorgpunten waarop wij een motie willen indienen. Ten
eerste het midden- en kleinbedrijf. Ook hier zal de herfinanciering in de knel komen
denken wij, ook van normale bakkers met een gezonde bedrijfsvoering. Wij willen dat het
college de situatie waarin deze mensen nu zitten goed uitzoekt en waar mogelijk met
voorstellen komt, in samenspraak met het ministerie, voor een garantieregeling om de
Amsterdamse slagers en andere kleine ondernemers te helpen.
Ten tweede de werknemers die geconfronteerd zullen worden met ontslag. Met
Prinsjesdag had het Centraal Planbureau de groeiverwachting al neerwaarts bijgesteld
naar 1,25%. De Nederlandsche Bank gaat inmiddels uit van nulgroei, misschien zelfs van
een negatieve groei. Toen de groeiverwachting neerwaarts bijgesteld werd met
1 procentpunt steeg de geraamde werkloosheid met 40.000. Goede kans dus dat het er in
2009 100.000 worden. Amsterdam pakt hier al gauw 8% van mee. Dat zijn 8000
Amsterdamse werklozen erbij. Zij kunnen rekenen op de PvdA, net zoals de spaarders
konden rekenen op Wouter Bos.
In de begroting wordt 1 miljoen euro uitgetrokken voor meer casemanagers voor
de Dienst Werk en Inkomen, zodat zij mensen beter kunnen begeleiden. We zullen ze
hard nodig hebben. We vragen dan ook een maximale inspanning van het college om
ervoor te zorgen dat nieuwe werklozen snel weer ergens aan de slag kunnen in een
deelsector die nog wel groeit. Is het college bereid afspraken te maken met werkgevers
over deze job-to-jobplaatsing? Of dat ze onmiddellijk op een re-integratietraject kunnen
worden gezet zoals dat in jargon heet. Dat ze niet thuis hoeven te zitten maar aan de slag
kunnen om te blijven investeren in zichzelf. Als wethouder Ossel straks de punten over
Schiphol en de Havenvisie door de raad heeft geloodst, zal hij daar al zijn aandacht voor
nodig hebben vermoeden wij.
Ten derde de woningbouw. Hoewel de crisis in Nederland, anders dan in Amerika,
niet specifiek in de woningbouw begonnen is, doet zich daar nu toch wel een zorgelijke
ontwikkeling voor. De hypotheekrente bedroeg halverwege 2005 3,8%. Nu bedraagt deze
5,4%. Daardoor zijn de maandlasten met de helft gestegen. Bovendien horen wij dat de
banken terughoudender zijn met het verstrekken van krediet, ook aan deze
Amsterdammers. Wij willen voorkomen dat de tijdelijke vraaguitval als gevolg van de
kredietcrisis leidt tot uitstel van plannen en bezuinigingen op kwaliteit. Dat leidt namelijk
op lange termijn tot een stad die we niet willen en die ook niet voldoet aan de ideeën
zoals onze fractie heeft neergelegd in de notitie Mooi Amsterdam. Bovendien moet de
productie op peil blijven. Wij verzoeken het college met een plan te komen, waarbij wordt
bekeken in hoeverre beleggers en corporaties woningen tijdelijk kunnen verhuren, maar
ook de optie van participatie door de gemeente, samen met het Rijk, willen wij bekeken
hebben.
Deze drie wensen aan het college hebben wij verwoord in een motie die wij
gezamenlijk indienen met coalitiepartner GroenLinks, die er ongetwijfeld ook nog woorden
aan zal wijden. Verder hebben wij drie voorstellen om mensen in armoede te helpen. Of
een kind kan sporten of mee kan doen met cultuur mag niet afhangen van de
portemonnee van de ouders. Daarom willen wij het jeugdfonds Sport uitbreiden met
250.000 euro zodat meer kinderen uit minimagezinnen gratis voorzien kunnen worden
van sportspullen. Voor cultuur moet er een soortgelijk fonds komen.
Wij willen ook 250.000 euro uittrekken voor het Step2Save-project, dat ervoor
zorgt dat minima 100 euro per jaar op hun energierekening kunnen besparen. Het is een
samenwerkingsproject van ondermeer Nuon en Philips en wordt uitgevoerd door
schoolverlaters. Die komen bij mensen langs en geven gratis advies over
energiebesparing. Ook bieden ze een energiebox aan met energiebesparende artikelen.
Dankzij deze financiële middelen is deze box gratis. Dit zijn concrete en laagdrempelige
plannen die mensen in armoede helpen. Bovendien snijdt het mes aan twee kanten, want
sport is goed voor kinderen en energiebesparing levert mensen niet alleen geld op, maar
komt ook het milieu ten goede. De manier waarop wij het voorstellen levert ook nog eens
werkervaringsplaatsen voor schoolverlaters op.
Verder hebben wij een motie ter ondersteuning van het initiatief van onze collega
in Den Haag, Hans Spekman, voor een kerstbijdrage voor minima. De Kamer heeft hetamendement-Tang/Spekman aangenomen waarmee in 2008 50 miljoen euro extra
beschikbaar is gesteld voor de uitvoering van armoedebeleid. Het amendement is
bedoeld om extra aandacht te besteden aan de financiële positie van mensen met de
laagste inkomens. Het is de bedoeling om via de gemeenten de groep met een laag
inkomen dit jaar extra financieel te ondersteunen. Dit omdat de snel oplopende inflatie
een extra eenmalige ondersteuning voor lage inkomens rechtvaardigt en minima ook mee
moeten kunnen doen met feesten als Sinterklaas en Kerstmis. Deze 50 miljoen euro
wordt verdeeld via het gemeentefonds en de motie dient ervoor om dit bedrag aldus te
besteden. Het bedrag voor het jeugdsportfonds willen we dekken binnen de
sportbegroting, het bedrag voor het energiebesparingswerkervaringsplan uit het
stimuleringsfonds Volkshuisvesting.
Verder willen wij 500.000 euro uittrekken voor een huurfonds, waardoor ouderen
langer thuis kunnen blijven wonen. Door te zorgen voor een overbruggingshuur bij
stedelijke vernieuwing als deze groep tegen een huurverhoging aan loopt, kunnen
ouderen langer op zichzelf wonen. Dit bespaart ook op ziektekosten. Wij willen dit plan
dan ook samen met corporaties en ziektekostenverzekeraars uitvoeren. Mensen die
slecht ter been zijn willen wij helpen door geld uit te trekken voor de uitvoering van
Agenda 22, te dekken uit het BWS-fonds. Dit om de toegankelijkheid van de openbare
ruimte te verbeteren. Wij willen de Schorerstichting die zich inzet voor het welzijn van
homoseksuelen steunen met 37.000 euro en samen met coalitiepartner GroenLinks willen
wij het stadsdeel Zeeburg tegemoetkomen met 500.000 euro. Dit laatste vanwege de
uitbreiding van het stadsdeel met de nieuwe wijk IJburg. Zeeburg moet voldoende
slagkracht hebben voor sociale investeringen Beide kostenposten worden gedekt uit
posten die waren bedoeld voor de apparaatskosten van het stadhuis, onder andere het
Servicehuis Financiën. Wij willen nu dus niet beginnen met de implementatie ervan. De
begroting is binnen een jaar al weer bijna verdubbeld en wij kennen deze camel nose
inmiddels van andere servicehuizen. We zien alleen het neusje en niet de kameel die
eraan vastzit.
Tot slot Den Haag. Ik noemde al even Wouter Bos die zich inzet voor het
bezweren van de crisis en Hans Spekman die zich inzet voor de armoedebestrijding.
Onze fractie in Den Haag heeft bij de begroting een pleidooi gehouden voor houvast en
vooruitgang met als sleutelbegrippen ‘wereld’, ‘werk’ en ‘wijk’. Naar aanleiding hiervan
willen wij het college een aantal vragen stellen. De PvdA heeft gepleit voor vouchers voor
ondernemers waarmee ze advies bij hun bedrijfsvoering kunnen aanvragen. Kan de
wethouder er zorg voor dragen dat hij vooraan in de rij staat als dit plan in de
uitvoeringsfase komt?
De fractie heeft gepleit voor een sociaal plan bij renovatie, sloop en nieuwbouw.
Daarover zijn natuurlijk al afspraken gemaakt in Amsterdam, maar bewoners hebben hier
hulp bij nodig. Daarvoor dienen onze wijksteunpunten Wonen, waarvoor nu 1 miljoen euro
structureel beschikbaar is zoals wij bij de voorjaarsnota gevraagd hebben. Gaat de
wethouder zich ervoor inzetten dat deze wijksteunpunten Wonen maximaal servicegericht
zijn voor de bewoners en echt de nodige slagkracht en expertise hebben om ze te helpen
met hun positie in de stedelijke vernieuwing?
Tot slot de AWBZ. Wegens uit de hand lopende kosten financiert de
staatssecretaris niet langer allerlei ondersteuning voor klanten. Wij moeten deze mensen
lokaal helpen, niet door hetzelfde financiële probleem als Bussemaker te krijgen, maar
door maximaal in te zetten op buddyprojecten en vrijwilligerswerk. Mogelijk doen meer
mensen een beroep op formulierenhulp of huiswerkbegeleiding en dergelijke. Is dat iets
voor de Verordening civil society die wethouder Vos gaat opstellen?
Samenvattend: wij willen ons graag met alle partijen in de raad, het Rijk,
maatschappelijke organisaties en bedrijven inzetten om het vertrouwen te herstellen, om
de economische structuur te versterken en bij te sturen waar dat nodig en mogelijk is. Dit
in het diepe besef dat juist in deze tijd waarin de economie mogelijk vertraagt een aantal
waarden van enorm belang zijn. Wij hebben dit in een aantal moties verwoord die ik
hierbij indien.De VOORZITTER deelt mee dat de volgende moties zijn ingekomen:
52° Motie van het raadslid Mulder c.s. inzake de begroting 2009 (kredietcrisis)
(Gemeenteblad afd. 1, nr. 538)Fout! Bladwijzer niet gedefinieerd..
Verzoekt het college van burgemeester en wethouders:
1. Met voorstellen te komen om de woningproductie en woningkwaliteit op peil
te houden, waarbij betrokken wordt:
- het probleem van de vraaguitval van kopers bestrijden door corporaties
en beleggers te overreden woningen tijdelijk te verhuren;
- te onderzoeken of het mogelijk is samen met het Rijk te participeren
door middel van strategische aankopen.
2. Te inventariseren wat de problemen zijn in de kredietverlening bij het
Amsterdamse midden- en kleinbedrijf en met het Rijk in overleg te treden
over de mogelijkheden tot garantiestelling voor herfinanciering.
3. Zoveel als mogelijk te anticiperen op een toename van de werkloosheid
door:
- in gesprek te treden met het bedrijfsleven om afspraken te maken over
job-to-jobplaatsing, waarbij werknemers zo snel mogelijk weer aan de
slag kunnen in andere sectoren;
- het re-integratie-instrumentarium maximaal in te zetten om te zorgen
dat nieuwe werkzoekenden zo snel mogelijk op (scholings)trajecten
komen.
53° Motie van het raadslid Roos c.s. inzake de begroting 2009
(jeugdsportfonds) (Gemeenteblad afd. 1, nr. 539)Fout! Bladwijzer niet gedefinieerd..
Besluit:
- Het jeugdsportfonds een subsidie te verlenen van 250.000 euro in het jaar
2009 bovenop de reeds voorgestelde bijdragen van de gemeente.
- Dit te dekken uit de prioriteit Opknappen zes sportparken (prioriteit 7,
pagina 173).
Verzoekt het college van burgemeester en wethouders:
- Met de voorjaarsnota met voorstellen te komen voor een jeugdcultuurfonds,
analoog aan het jeugdsportfonds.
54° Motie van het raadslid Roos c.s. inzake de begroting 2009 (omlaag
brengen energiekosten minima) (Gemeenteblad afd. 1, nr. 540)Fout! Bladwijzer niet
gedefinieerd..
Verzoekt het college van burgemeester en wethouders:
- Voor het jaar 2009 250.000 euro toe te kennen aan dit project waardoor
minimaal 5000 cliënten van de Dienst Werk en Inkomen kunnen
deelnemen.
- Met Nuon in overleg te treden over het terugbrengen van de kosten van de
energiebespaarbox, bijvoorbeeld door slimmere inkoop, waardoor het
aantal deelnemers verder kan toenemen.
- Het bedrag van 250.000 euro te dekken uit het KTA-deel stimuleringsfonds
Volkshuisvesting: 3,1 miljoen euro voor verbetering van woningen binnen
de ring (pagina 278).
55° Motie van het raadslid Bos c.s. inzake de begroting 2009 (beter wonen
voor ouderen) (Gemeenteblad afd. 1, nr. 541)Fout! Bladwijzer niet gedefinieerd..
Draagt het college van burgemeester en wethouders op:- Er zorg voor te dragen dat er ook een fonds komt om dit soort
huuroverbrugging te bekostigen.
- hiervoor 0,5 miljoen euro beschikbaar te stellen uit de vrijval ISV-plannen
(gebiedspromotie in de Zuiderkerk) – pagina 278 voordruk.
56° Motie van het raadslid Sajet c.s. inzake de begroting 2009 (Agenda 22)
(Gemeenteblad afd. 1, nr. 542)Fout! Bladwijzer niet gedefinieerd..
Draagt het college van burgemeester en wethouders op:
0,5 miljoen euro van de vrijval BWS in 2009 (pagina 217 van de voordruk) te
besteden aan investeringen om openbare gebouwen en openbare ruimte, inclusief
bruggen toegankelijk te maken.
57° Motie van het raadslid Straub inzake de begroting 2009 (Schorerstichting)
(Gemeenteblad afd. 1, nr. 543)Fout! Bladwijzer niet gedefinieerd..
Verzoekt het college van burgemeester en wethouders:
- Om 37.000 euro vrij te maken voor de Schorerstichting.
- Dit bedrag te dekken uit de prioriteit Directie EZ (pagina 236).
58° Motie van het raadslid Ünver inzake de begroting 2009 (eenmalige
uitkering armoedegelden) (Gemeenteblad afd. 1, nr. 544)Fout! Bladwijzer niet
gedefinieerd..
Besluit het college van burgemeester en wethouders op te dragen:
1. Alle huishoudens met een inkomen tot 120% van het minimuminkomen een
eindejaarsuitkering te geven van 50 euro, conform de wensen van een
meerderheid van de Tweede Kamer.
2. Voor deze eindejaarsuitkering het gehele bedrag te gebruiken dat aan de
gemeente wordt toegewezen op basis van het amendement van de PvdA-
Tweede Kamerleden Tang en Spekman.
3. Te trachten zoveel mogelijk gezinnen te bereiken door publicitaire acties en
ze tevens te wijzen op andere inkomensondersteunende maatregelen zodat
het niet-gebruik van deze maatregelen wordt teruggebracht.
4. De raad zo spoedig mogelijk, maar uiterlijk binnen twee weken, over de
wijze van uitvoering te berichten.
De moties maken deel uit van de beraadslaging.
De VOORZITTER geeft het woord aan mevrouw Ornstein.
Mevrouw ORNSTEIN: De VVD dankt de wethouder van Financiën en alle
betrokken medewerkers voor de begroting 2009. Het blijft echter moeilijk om de begroting
te behandelen terwijl de gemeenteraad nog wacht op een antwoord van de wethouder op
de vraag wat de effecten zijn van de huidige financiële wereldsituatie en de dreigende
recessie op diezelfde begroting. In die zin wordt de gemeenteraad gehinderd in de
uitvoering van zijn controlerende taak. In een tijd waarin de hele wereld verwikkeld is in
een kredietcrisis en er een recessie dreigt, is het van belang om als hoofdstad van
Nederland goede keuzes te maken. De vraag is natuurlijk of het college van Amsterdam
de juiste keuzes maakt.
Tijdens de algemene beschouwingen eerder deze maand besloot de
burgemeester zijn betoog met de slogan ‘grootstedelijke solidariteit’. Dat zou zich vertalen
in samenwerking, dialoog en debat en niemand aan de kant. Gezien de huidige situatie in
de wereld zou dat niet de boodschap moeten zijn die blijft hangen. Het zijn uiteraard
belangrijke begrippen, zeker voor een links stadsbestuur. Maar als we leven in een tijd
waarin echte keuzes moeten worden gemaakt, kiest de VVD op basis van focus, visie enleiderschap. In deze tijden is ‘vertrouwen’ het sleutelwoord. Als een overheid geen richting
geeft of visie toont, geeft dat geen vertrouwen. De VVD constateert dat het college, in
tegenstelling tot bij de vorige begroting, expliciet kiest voor prudentie. De lessen van de
vorige begroting lijken geleerd en dat is maar goed ook. Maar al snel rijst de vraag of de
voorliggende begroting prudent genoeg is, zeker gezien het huidige economisch klimaat.
Ik geef een aantal voorbeelden.
De dividenden. Bij de vorige begrotingsbehandeling heeft het college ervoor
gekozen dividenden uit 2006 naar voren te halen en onder andere te gebruiken voor de bij
de begroting 2008 geïntroduceerde agenda Uitvoering. Het college koos er toen voor om
af te wijken van de bestendige gedragslijn op grond waarvan dividenden uit 2006 pas
beschikbaar zouden zijn voor besteding in 2009. Een gedragslijn die is opgesteld om te
voorkomen dat meevallers in een bepaald jaar gesoupeerd worden voordat de
tegenvallers bekend zijn. Die tegenvallers waren er zoals bij de jaarrekening
ontegenzeggelijk bleek. Nu is het één ding dat de VVD op deze wrange wijze gelijk heeft
gekregen. Maar als we daarnaast bij deze begroting moeten constateren dat delen van de
agenda Uitvoering überhaupt niet zijn uitgevoerd, dan geeft het toch wel te denken over
de vraag hoe prudent het financieel beleid van dit college eigenlijk is. De VVD is wel
opgelucht dat het college niet van plan is om opnieuw dividenden naar voren te halen en
alvast uit te geven voordat tegenvallers bekend zijn, maar volgens bestendig beleid te
betrekken bij de jaarrekening 2008 en daarmee te bestemmen in de begroting 2010.
(De heer MULDER: Welke punten voert het college niet uit?)
Ik kan u een heel lijstje daarvan geven. Er zijn reserves getroffen voor zaken die
niet zijn uitgevoerd: beheer stedelijke infrastructuur, Voorrang voor een Gezonde Stad is
gedeeltelijk niet uitgevoerd, het Museumplein, het Leidseplein, Sloterplas en parken,
hotspots verloedering, groenmiddelen 2007-2010. Met dank aan de ambtenaren van
Financiën die dit allemaal keurig op een rijtje hebben gezet.
Ik ga door met de levende reserves. In de begroting lezen we: “Middelen opzij
zetten is niet per se onwenselijk, maar ons college streeft een beleid na van ‘levende
reserves’ die doeltreffend worden ingezet.” Het zou de VVD meer vertrouwen geven als
het college de lijn zou aanhouden dat middelen opzijzetten vaak verstandig en soms
noodzakelijk is.
Het WWB-inkomensbudget. Als we in Nederland een economische recessie
tegemoet treden, is de kans aanwezig dat dit een opstuwend effect heeft op de
werkloosheidscijfers. Het college gaat ervan uit dat het tekort op het WWB-
inkomensbudget over 2008 5 miljoen euro zal bedragen, over 2009 11 miljoen euro en
over 2010 14 miljoen euro. In 2009 zal 11,2 miljoen euro aan de reserve worden
onttrokken. Hierbij gaat het college uit van een daling van het klantenbestand van circa
duizend cliënten per jaar. De VVD verzoekt de wethouder in zijn stuk over de effecten van
de kredietcrisis op de begroting 2009 in het bijzonder aandacht te besteden aan de
effecten op het WWB- inkomensbudget.
Dan de omslagrente en het egalisatiefonds. In de begroting 2009 wordt geraamd
dat een fors bedrag, omstreeks 25 miljoen euro, aan het egalisatiefonds moet worden
onttrokken doordat de marktrente hoger is dan de voor 2009 gehanteerde omslagrente.
De stand ultimo 2007 van het egalisatiefonds was circa 130 miljoen euro. Dat betekent
dat bij deze manier van handelen het egalisatiefonds in 2013 leeg is. Het egalisatiefonds
is in het leven geroepen om eventuele verhogingen van de rente niet direct te hoeven
verwerken in de omslagrente, maar eventueel centraal te kunnen opvangen. Het
egalisatiefonds dient volgens ons dan ook niet gebruikt te worden als vangnet en dus niet
structureel aangesproken te worden. De VVD verneemt graag van de wethouder wat de
te verwachten effecten van de kredietcrisis en de mogelijke recessie zijn voor de
vaststelling van de omslagrente en het egalisatiefonds.
(De heer MULDER: Welke structurele aanwending van het rentefonds
bedoelt u precies? De systematiek waarvan ik zojuist de loftrompet heb
gestoken wordt gewoon gevolgd. We houden de buffers namelijk in
stand.)Ik begrijp uw vraag. Ik zei dat op dit moment, voor 2009, 25 miljoen euro wordt
onttrokken aan dat fonds. Ik zou graag van de wethouder willen horen wat de
onttrekkingen in de komende jaren zullen zijn. Het zou namelijk heel somber zijn als er
binnen vijf jaar nog maar 0 euro in het fonds zou zitten.
(De heer MULDER: In het meerjarenperspectief staat hoe dit zich zal
ontwikkelen, maar het fonds is toch niet ineens leeg?)
Dat hebt u mij ook niet horen zeggen. Ik heb gezegd dat, als we op deze manier
doorgaan, het fonds in 2013 leeg is. Ik wil van de wethouder graag weten wat zijn visie
daarop is, hoe het zich gaat ontwikkelen en of dat op dit moment goed wordt gedaan.
De risico’s. Uit de eerste exercities blijkt niet dat de beschikbare algemene
risicoreserve tekort zou schieten. Volgens het college is voorzichtigheid op zijn plaats
omdat het onderliggend cijfermateriaal zowel wat volledigheid als betrouwbaarheid betreft
voor verbetering vatbaar is. De VVD vindt het zorgelijk dat de gemeentelijke organisatie
niet in staat blijkt risico’s deugdelijk in kaart te brengen. Wij verwonderen ons over de
conclusie dat de risicoreserve zou voldoen, als de cijfers op basis waarvan dat bepaald
zou moeten worden onbetrouwbaar zijn. Graag vernemen wij hoe de wethouder de
betrouwbaarheid van de gegenereerde cijfers gaat verbeteren. Ook horen wij graag hoe
houdbaar de wethouder zelf de conclusie vindt dat de risicoreserve niet tekortschiet.
Verder missen wij in de begroting de omvang van bepaalde risico’s, bijvoorbeeld ten
aanzien van de bodemsanering haven, de Markenhovengarage, de Piet Heingarage en
de verbouwing van De Bazel. Hierdoor is het voor de gemeenteraad niet goed mogelijk
om op dit punt het college goed te controleren.
Dan de GSB- en ISV-gelden. De wethouder heeft aangegeven voorzichtig om te
willen gaan met gemeenschapsgeld, maar kiest er toch voor het ISV-geld als dekking te
gebruiken voor structurele uitgaven. Het college creëert een risico in de begroting door
deze gelden als dekking te gebruiken voor onder andere de Zuidelijke IJ-oevers en
stedelijke vernieuwing, terwijl het kabinet nog geen duidelijkheid heeft gegeven over de
continuering van dit budget. Graag vernemen wij dan ook van de wethouder hoe hij deze
structurele uitgaven van circa 60 miljoen euro in totaal gaat financieren wanneer
continuering van het Investeringsbudget Stedelijke Vernieuwing uitblijft, dan wel wanneer
het budget aanzienlijk wordt verlaagd. 2009 is het laatste jaar van de GSB III-periode. Het
college geeft aan dat belangrijke onderdelen van het beleid mede worden gefinancierd
met GSB-gelden en dat voor de voortzetting van het beleid een vervolg van
ondersteuning door het Rijk een belangrijke voorwaarde is. Wij horen graag van de
wethouder hoe deze belangrijke onderdelen van het beleid in de toekomst zullen worden
gefinancierd.
Dan wil ik nog iets over de indicatoren zeggen. Aan de doelstellingen van het
programakkoord liggen indicatoren ten grondslag. Indicatoren dienen te fungeren als
betrouwbare aanwijzingen voor de effectiviteit van het uitgezette beleid. Het is dan ook
van groot belang dat indicatoren nauwgezet en meetbaar worden geformuleerd. Helaas
blijkt dat doel en indicator niet altijd overeenkomen of dat er sprake is van onzuivere
indicatoren. Daarnaast waren er bij tal van indicatoren op 1 juni 2008 nog geen gegevens
beschikbaar.
Een paar voorbeelden. Een doelstelling in het resultaatsgebied
Armoedebestrijding is uitstroom naar werk. De indicator is het aantal klanten met een re-
integratiedoelstelling. Echter, een lagere re-integratiedoelstelling is iets heel anders dan
uitstromen naar werk. Een daling in het aantal mensen met een re-integratiedoelstelling
toont niet aan of deze mensen daadwerkelijk aan het werk zijn. Een ander voorbeeld. Bij
de doelstelling ‘terugdringen jeugdwerkloosheid’ wordt als indicator gehanteerd het
percentage jongeren dat binnen vier weken na een bij het jongerenloket verkregen
committment terug naar school gaat, aan het werk is of op een traject naar werk. Dit zou
doen vermoeden dat, als het jongerenloket 100% scoort, de jeugdwerkloosheid nul
bedraagt. De indicator geeft echter slechts de effectiviteit van het jongerenloket aan, maar
zegt helemaal niets over het terugdringen van de jeugdwerkloosheid. Dan nog een laatste
voorbeeld. Bij de doelstelling ‘vergroting woningaanbod in het middensegment’ staat: de
nulmeting 2005 is 114.000 woningen. In 2008 zijn er 117.000 woningen en de doelstellingvoor 2009 is 132.500 woningen. Als er in de afgelopen drie jaar 3000 woningen in het
middensegment zijn bij gekomen, hoe gaat het college er in één jaar tijd 15.500 woningen
bij toveren?
Verder wil ik nog een paar algemene opmerkingen over de begroting maken. De
begroting is een belangrijk instrument van de gemeenteraad om het college te controleren
en financiële prioriteiten vast te stellen. Een gemeentelijke begroting dient meetbaar,
controleerbaar en inzichtelijk te zijn, waardoor het college afrekenbaar is op het
voorgenomen en gevoerde beleid. De begroting van Amsterdam moet voor iedere
Amsterdammer toegankelijk en begrijpelijk zijn. Voor de VVD voldoet de begroting 2009
niet aan deze basisvoorwaarden en wij menen dan ook dat het goed zou zijn als de
begroting 2010 en verder dat wel doet. Volgens de VVD zou de gemeenteraad baat
hebben bij een aanzienlijk toegankelijker begroting. Daartoe dienen wij een motie in die ik
aan het eind van mijn betoog zal overhandigen waarin de gemeenteraad de Rekenkamer
Amsterdam verzoekt te onderzoeken in welke mate de begroting 2009 meetbaar,
controleerbaar en inzichtelijk is. Bovendien verzoeken wij de Rekenkamer om denkbare
verbeterpunten aan te dragen voor volgende begrotingen van de gemeente Amsterdam.
Dan nog een enkel woord over de uitvoering van de motie-Mulder/Van der
Meer/Ornstein, oftewel Mulder c.s. zoals in de annalen is terug te lezen. Bij de
behandeling van de voorjaarsnota heeft de gemeenteraad de motie-Mulder c.s.
aangenomen. In deze motie werd het college opgedragen ombuigingen op het
gemeentelijk apparaat van minimaal 20 miljoen euro structureel over de periode 2009-
2012 te realiseren. Ter uitvoering van de motie is voor het resultaatsgebied Veiligheid
aangegeven dat in 2009 1 miljoen euro vrijgemaakt dient te worden voor
stadsreclassering. Het college heeft ervoor gekozen het structureel toegekende bedrag
als volgt te bestemmen: 80.000 euro voor de intensivering van de verslavingszorg,
160.000 euro voor nazorg detentie, 300.000 euro voor de continuering van de pilot
safehouses en 460.000 euro voor de acht-tot-achtarrangementen. De VVD constateert
dat deze bestemmingen, met uitzondering van de 160.000 euro voor nazorg detentie, niet
conform de bestedingsrichting is die in de motie is aangegeven. De motie beoogt primair
het krachtig tegengaan van recidive en niet zorgverlening. Bovendien krijgt de van-acht-
tot-achtaanpak onder de overige prioriteiten Jeugd al 1,3 miljoen euro toegekend. Hierbij
verzoeken wij de wethouder op de juiste wijze uitvoering te geven aan deze motie.
Ik loop nog enkele beleidsterreinen langs. In de inleiding bepleitte de VVD dat
keuzes op basis van focus, visie en leiderschap gemaakt dienen te worden. Wij zetten
hierbij onze visie uiteen op de belangrijkste dossiers voor de VVD op dit moment. De
focus op veiligheid. Hoe is het gesteld met de veiligheid in Amsterdam? De trieste balans
van de afgelopen maanden: bedreigingen van ambulancepersoneel in West, steekpartijen
in Noord, West, Zuidoost en Centrum, drie juweliers overvallen op één dag, diefstallen
van tassen en laptops uit stilstaande auto's vanaf de scooters in Oost en Zuid,
overlastgevende jongeren in Oost en West, hatecrimes, geweld door krakers. De
veiligheidssituatie in Amsterdam is nog altijd zorgwekkend, dat blijkt ook uit de cijfers die
eerder dit jaar in de veiligheidsindex werden gepresenteerd. Maar het blijkt vooral uit de
persoonlijke verhalen en ervaringen van Amsterdammers.
Focus, visie en leiderschap op het gebied van veiligheid betekent dat het college
niet alleen verantwoordelijkheid neemt voor veiligheid, maar er ook zorg voor draagt dat
de geëigende partijen verantwoordelijkheid kunnen nemen. Er moeten dus voldoende
middelen zijn om veiligheid te waarborgen, om te beginnen met een politiecorps dat op
sterkte is, met de juiste instrumenten voor het adresseren van de problemen.
Ketenaanpak in bestrijding van criminaliteit en veiligheidsproblemen is essentieel. Dat
betekent dat politie, justitie en rechterlijke macht sterke opeenvolgende schakels moeten
zijn. Evenzeer dat er een effectieve samenwerking moet bestaan tussen overheidspartijen
en andere betrokkenen, zoals hulpverleners, maar ook met private partijen zoals
ondernemers. Alleen als al deze partijen de neuzen gericht hebben op eenzelfde doel,
ieder met een eigen verantwoordelijkheid, kan de veiligheidsproblematiek doeltreffend
worden bestreden. Het zou van leiderschap getuigen wanneer het college daar een
duidelijke, coördinerende rol in neemt.(De heer MULDER: Over leiderschap gesproken, wat vindt u in dat
verband van het feit dat de Amsterdammer het college het meest
vertrouwt bij de veiligheidsagenda? Ik geef meteen toe dat niet alle
problemen opgelost zijn, maar u kunt ook in de begroting lezen dat het
aantal overlastgevende jongeren is gedaald van honderd naar zestig. Dat
kan ertoe bijdragen dat het beeld dat u schetst iets completer is.)
U geeft zelf in de kern van uw vraag al aan wat het antwoord is, namelijk: de
veiligheidsproblemen zijn bij lange na niet opgelost. Misschien kan uw buurvrouw, die zelf
in de Transvaalbuurt woont, daar nog eens een rondje over de velden maken en de
persoonlijke verhalen van de mensen die daar wonen aanhoren om te zien hoe het met
de veiligheid in Amsterdam gesteld is.
(De heer MULDER: Hebt u de notitie van mijn buurvrouw gelezen die zij
naar aanleiding van die persoonlijke verhalen heeft geschreven?)
Ik heb het niet over de notitie van uw buurvrouw. Ik zeg dat uw buurvrouw in de
Transvaalbuurt woont en ik verzoek haar om daar eens even naartoe te gaan.
Ik ga verder. Criminaliteit en overlast zouden volgens burgemeester Cohen
bestreden moeten worden met een combinatie van preventie en repressie. Maar daar
waar de burgemeester deze twee begrippen gelijk laat opgaan, constateert de VVD dat
preventie een langetermijnaangelegenheid is, terwijl repressie op korte termijn dient te
geschieden. Beide moeten maximaal worden ingezet. De overheid kan en mag niet
accepteren dat buurten worden geterroriseerd door criminelen en overlastgevende
jongeren. Het beleid is dan ook veel te dadergericht. Stop met de bescherming van de
dader en begin met de bescherming van de slachtoffers en de samenleving. Het is tijd
voor een duidelijk signaal. Het is noodzakelijk dat gehoor wordt gegeven aan de
maatschappelijke behoefte aan vergelding voor criminaliteit. Het is niet uit te leggen dat
plegers van strafbare feiten binnen 24 uur weer op straat staan. Het is niet uit te leggen
dat taakstraffen worden opgelegd aan recidivisten en bij geweldsmisdrijven, maar
bovendien niet eens behoorlijk uitgevoerd worden. Het is niet uit te leggen dat
drugspanden gewoon kunnen voortbestaan. Het is niet uit te leggen dat ouderen niet
meer veilig over straat kunnen. “Veiligheid is een basisrecht voor alle Amsterdammers”,
roept het college stoer in de begroting. En zo is het. Maar het college houdt zich niet aan
deze basisplicht. Het lijkt een holle frase te worden. En natuurlijk ligt er een grote
verantwoordelijkheid bij de rijksoverheid. Maar voor wie beroofd, overvallen of mishandeld
wordt, maakt het niet uit welke overheid dat had moeten voorkomen of gaat bestraffen.
Juist Amsterdam moet daarom voorop lopen in het bestrijden van criminaliteit, van groot
tot klein. En zeker nu de grootste partij van Amsterdam ook in de regering zit, moeten we
ons niet neerleggen bij het argument dat Den Haag erover gaat. De VVD zal op een later
moment met concrete voorstellen komen om de veiligheid in Amsterdam te vergroten.
(De heer LIMMEN: Het CDA vindt het fijn om te horen dat de VVD
veiligheid heel belangrijk vindt. Ik reageer even op uw opsomming van:
het is niet uit te leggen dat, en vooral op uw opmerking dat ouderen niet
veilig over straat kunnen gaan. Vindt de VVD dat ouderen in Amsterdam
niet veilig over straat kunnen gaan? Of is het feit dat u vindt dat dit niet uit
te leggen valt een hypothetische situatie?)
Daar kunnen we een lange, filosofische discussie over voeren, mijnheer Limmen,
maar als in Zuideramstel in een week tijd twee bejaarden op een heel nare manier worden
overvallen, waarbij de politie gelukkig zeer kordaat is opgetreden, dan moet ik constateren
dat die mensen bang worden en zich afvragen: kan ik nog wel veilig met mijn tasje naar
mijn vriendin schuifelen? Ik vind dat de overheid daar een heel belangrijke rol in moet
vervullen.
(De heer MULDER: Ik ben er helemaal niet op uit om het
veiligheidsprobleem te bagatelliseren, dat doet deze fractie ook niet.
Sterker nog, wij hebben veel initiatieven genomen waaronder de
vliegende brigades die nu in de vorm van straatcoaches bestaan. Het
veiligheidsbudget is de afgelopen jaren ook toegenomen. Ik vind echter
de verhouding tussen de stoere taal die u bezigt en uw verwijten aan hetcollege en de concrete voorstellen waarmee u komt eerlijk gezegd een
beetje slap. Het is een beetje alsof de pot de ketel verwijt dat hij zwart
ziet, met dit verschil: wij vinden niet dat wij zwart zien. Ik zou graag willen
weten of u, na dit hartstochtelijke pleidooi voor een veilig Amsterdam dat
ons ook zeer aan het hart gaat, een richting aan kunt geven voor
mogelijke maatregelen en waaruit deze gefinancierd zouden moeten
worden.)
Wij hebben een grote batterij moties klaarliggen. Ik ga de tijd die wij hebben voor
de financiële beschouwingen niet gebruiken om dit toe te lichten. Wij zullen hier nog
uitgebreid de tijd voor krijgen tijdens de behandeling in de commissies. Als u er echter
aan hecht, dan kan ik dat zeker doen hoewel het mijn spreektijd is. Ik denk daarom dat ik
doorga met mijn volgende punt.
(De heer IVENS: Dank u wel voor dit uitgebreide pleidooi voor veiligheid.
Bij de voorjaarsnota hebben we afgesproken dat wij ons bij deze
begroting in zouden spannen om de voedingsbodem aan te pakken en
wel de tweedeling in Amsterdam. Vindt u dat de aanpak van de
tweedeling en daarmee het verbeteren van de veiligheid voldoende naar
voren komt in deze begroting? Kunnen we voorstellen van u verwachten
om dit aan te pakken of vindt u het wel voldoende?)
Daar kom ik inderdaad straks op. Wij willen daar ook in investeren. Ik heb net
echter al gezegd dat we repressie en preventie maximaal moeten inzetten. Ik heb niet
gezegd dat we het een niet moeten doen en het ander wel. Dus ja, preventie is ook
essentieel, maar we moeten het allebei maximaal doen.
(De BURGEMEESTER: Ik vind het lastig om zelf als voorzitter te
interrumperen, maar hebt u daarmee iets anders gezegd dan het
college?)
Waarover?
(De BURGEMEESTER: Over de samenhang tussen preventie en
repressie.)
Ja, daar heb ik wel degelijk iets anders over gezegd. Ik heb namelijk nooit
gemerkt dat het maximaal gebeurt. De veiligheidscijfers zijn nog niet zodanig dat we
kunnen spreken van een fantastisch veiligheidsbeleid. Ja, er is nog altijd ruimte voor
verbetering. Ik denk dat u dat ook onderkent.
(De BURGEMEESTER: Dat is iets anders dan iets anders zeggen. We
zijn het er snel over eens dat het altijd beter kan. U kunt dat volgend jaar
weer zeggen en het jaar erop ook.)
Ja, dat zal ik ook blijven doen.
(De BURGEMEESTER: Dan weten we alvast hoe het volgend jaar gaat.)
(De heer VAN DER MEER: Ik heb een heel korte vraag. Mevrouw
Ornstein, kunt u mij een definitie geven van het begrip ‘maximaal’ bij het
veiligheidsbeleid?)
Maximaal betekent dat we alle mogelijke middelen inzetten om onveiligheid te
bestrijden. We moeten het dan wel eens zijn over de vraag welke middelen dat zijn. We
zullen uiteraard van mening verschillen over de vraag welke middelen doeltreffend zijn of
niet.
Nu ga ik echt door met mijn verhaal. De focus op wonen. In het
collegeprogramma 2006-2010 is de doelstelling opgenomen dat Amsterdam in deze
collegeperiode streeft naar de start van de bouw van 20.000 woningen. Gezien de stand
van de woningbouwproductie op 31 augustus 2008 lijkt het niet waarschijnlijk dat die
ambitie wordt gehaald. Deze trieste conclusie trekt het college zelf al op pagina 12 van de
begroting. Het college heeft het hoofd in de schoot gelegd, de woningbouwambities
worden bij lange na niet gerealiseerd. Voor de VVD is dit onbegrijpelijk en
onaanvaardbaar. Onbegrijpelijk omdat het college bij zijn aantreden zijn grote
woningbouwambitie presenteerde terwijl nu blijkt dat deze niet gerealiseerd wordt.
Onaanvaardbaar omdat gebleken is dat de gemeente zelf verantwoordelijk is voor de helft
van de vertragingen in de woningbouw. Het afgeven van bouwvergunningen moet wordengestroomlijnd en versneld. De vertragende welstandcriteria moeten worden verminderd en
naar voren worden gehaald in het ontwerp- en bouwproces.
De VVD heeft zich altijd verzet tegen de wet van Meden en Perzen dat bij ieder
bouwproject 30% sociale woningbouw vereist zou moeten zijn. Is sociale woningbouw nu
echt noodzakelijk op de Zuidas?
(De heer MULDER: De wet van Meden en Perzen houdt ook in dat wij op
grote locaties minimaal 30% doen. Bij kleinere projecten kan het
percentage anders zijn. Er kunnen locaties zijn met veel sociale
woningbouw, 100% bijvoorbeeld, en locaties met minder sociale
woningbouw. De wet die u noemt is dus niet zo Meden- en Perzenachtig
als u schetst. We hebben wel gegarandeerd dat we in totaal voldoende
sociale woningbouw plegen. De starheid die u hier suggereert, bestaat
niet.)
Dank u wel voor uw toelichting. Ik ga gewoon door met mijn betoog. Een
economische recessie vraagt om zorgvuldige bestedingen. De VVD vraagt het college om
onnodige eisen overboord te gooien. Bij de aanpak van scheefwonen heeft de PvdA in
ieder geval al laten blijken gemakkelijk van koers te willen veranderen. Waarom niet bij de
overmaat van te dure sociale woningbouw?
Wat kan de gemeente nog meer doen om starters te ondersteunen? Volgens de
VVD kan dit door de succesformule van sociale koop aanzienlijk uit te breiden.
Marktpartijen dienen zich al lange tijd aan. Daarbij moeten ook de voorwaarden voor het
krijgen van startersleningen worden versoepeld. Nu moet iemand nog een sociale woning
opleveren om in aanmerking te komen, terwijl iedere Amsterdammer of toekomstige
Amsterdammer hiervoor in aanmerking zou moeten kunnen komen. De VVD heeft een
trendbreuk waargenomen in de Woonvisie van dit college. Bij het bouwen ligt de focus
meer op koopwoningen voor het middensegment dan voorheen. De VVD is hier een warm
voorstander van. De doelstellingen mogen van de VVD sterker en nog overtuigender
worden geformuleerd, maar er is een goed begin. Vanaf nu is het zaak de plannen uit te
voeren en te vertalen naar de praktijk. Geen woorden, maar daden.
Ik begon mijn betoog met te benadrukken dat Amsterdam goede keuzes moet
maken. U had nog een derde speerpunt van de VVD tegoed. Gezien de huidige financiële
wereldsituatie en de dreigende recessie kiest de VVD ervoor om de Amsterdamse
economische structuur te versterken teneinde veerkrachtig om te kunnen gaan met
huidige en toekomstige financiële en economische uitdagingen. De Amsterdamse
economie is een motor die we niet alleen draaiende moeten houden, maar een die we ook
meer toeren moeten laten maken. Het college kiest er echter voor om de motor te laten
afslaan door het bedrag voor de stimulering van de economische structuur te verminderen
van 14,18 miljoen euro in de actualisatie 2008 naar 11,82 miljoen euro in 2009 en in de
daarop volgende jaren slechts 4,14 miljoen euro vrij te maken.
(De heer MULDER: In de begroting die ik heb gelezen, blijven de
bedragen voor het versterken van de economische structuur in het
basisprogramma en in het topstadprogramma conform de afspraken in
het programakkoord gehandhaafd.)
Dit zijn de cijfers die ik heb gelezen. Een verminderde investering in de
economische structuur vinden wij niet de juiste keuze. Hiermee maken we Amsterdam
kwetsbaarder. De VVD vraagt het college dan ook met maatregelen te komen ter
stimulering van de economische structuur, met name ten behoeve van het vergroten van
werkgelegenheid, in het bijzonder voor laaggeschoolden. Deze kwetsbare groep in onze
samenleving zal als eerste de gevolgen ondervinden van de op de loer liggende recessie.
Werk is een van de belangrijkste instrumenten tegen armoede. In werkgelegenheid moet
geïnvesteerd worden. Bevorder het startersfonds voor beginnende ondernemers in het
MKB. Het stimuleren van ondernemerschap, waaronder begrepen administratieve
lastenverlichting voor ondernemers, het bevorderen van veiligheid voor ondernemers en
de bereikbaarheid van ondernemingen is allemaal cruciaal voor een gezonde
Amsterdamse economie. Besteedt meer aandacht aan ondernemerschap op
Amsterdamse scholen. Bevorder toerisme en congressen. Versterk het vestigingsklimaatin Amsterdam. Behoudt en acquireer bedrijven voor Amsterdam. Voor deze belangrijke
impuls in de Amsterdamse economie dient de VVD een motie in.
Ik ga afronden. Het is economisch en financieel zwaar weer. Daar kan geen linkse
lente tegenop. Alleen door nu de juiste keuzes te maken kunnen de gevolgen voor
Amsterdam goed beheersbaar worden. Dat betekent dat meer prudent onvoldoende is, dit
zou een zeer prudente begroting moeten zijn. Focus, visie en leiderschap zijn
sleutelwoorden die met name moeten worden getoond in prudente keuzes: veiligheid als
basisrecht, bouwen, bouwen, bouwen en versterken van de economische structuur.
De VOORZITTER deelt mee dat de volgende moties zijn ingekomen:
59° Motie van het raadslid Ornstein c.s. inzake de begroting 2009
(economische structuurversterking) (Gemeenteblad afd. 1, nr. 545)Fout! Bladwijzer niet
gedefinieerd..
Draagt het college van burgemeester en wethouders op:
1. Op zo kort mogelijke termijn, doch uiterlijk 1 februari 2009, te komen met
een actieplan Economische structuurversterking waarin maatregelen
worden voorgesteld ter stimulering van de economische structuur van
Amsterdam en in het bijzonder ten behoeve van:
- het vergroten van werkgelegenheid, in het bijzonder voor
laaggeschoolden;
- het stimuleren van ondernemerschap waaronder begrepen
administratieve lastenverlichting voor ondernemers, het bevorderen van
veiligheid voor ondernemers en bereikbaarheid van ondernemingen;
- het versterken van het vestigingsklimaat in Amsterdam;
- behoud en acquisitie van bedrijven voor Amsterdam;
- het bevorderen van het startersfonds beginnende ondernemers MKB;
- het bevorderen van toerisme en congressen;
- meer aandacht voor ondernemerschap op Amsterdamse scholen.
2. De kosten hiervan te dekken uit:
250.000 euro incidenteel Proeftuin Amsterdam;
900.000 euro incidenteel Elektronisch kinddossier;
350.000 euro incidenteel Lunches op school;
500.000 euro structureel Subsidieverordening integratie en participatie
(deels);
500.000 euro structureel Wij Amsterdammers;
350.000 euro structureel Convenant kleurrijke scholen;
1.000.000 euro structureel Armoedegelden.
3. Daarnaast de middelen ten behoeve van Topstad en de Vogelaargelden bij
het actieplan Economische structuurversterking te betrekken.
60° Motie van het raadslid Ornstein inzake de begroting 2009 (inzichtelijke
begroting) (Gemeenteblad afd. 1, nr. 546)Fout! Bladwijzer niet gedefinieerd..
Verzoekt:
De Rekenkamer Amsterdam op zo kort mogelijke termijn, maar ruim voor de
voorjaarsnota 2009, te onderzoeken in welke mate de begroting 2009 meetbaar,
controleerbaar en inzichtelijk is, waardoor het college afrekenbaar is op het
voorgenomen en gevoerde beleid, alsmede eventuele verbeterpunten aan te
dragen voor volgende begrotingen van de gemeente Amsterdam.
De moties maken deel uit van de beraadslaging.
De VOORZITTER schorst de vergadering.De VOORZITTER heropent de vergadering.
De VOORZITTER geeft het woord aan de heer Van der Meer.
De heer VAN DER MEER: Laat ik deze financiële beschouwingen beginnen met
het tijdsgewricht waarin de behandeling van deze begroting plaatsvindt. De afgelopen
weken is het nieuws volledig gedomineerd door de crisis op de financiële markten, en de
gevolgen hiervan voor ons land, mijnheer De Goede en mijnheer Bakker. Zij turven
namelijk het gebruik van het woord ‘kredietcrisis’. Banken vielen om, verzekeraars
volgden en de aandelenkoersen van de financiële fondsen. Ook de fondsen uit de ‘echte’
economie stortten en storten achter elkaar in en inmiddels is in vele landen om ons heen
al een recessie aangekondigd. In Nederland durft men nog voorzichtig groei te
voorspellen, maar ook hier zie je dat de opinie zich per week aanpast aan een volgend
financieel debacle. Al diegenen die de afgelopen jaren om het hardst riepen dat de
overheid meer op afstand moest staan en dat toch vooral de markt zijn werk moest doen,
schreeuwen nu om het hardst dat de overheid moet ingrijpen. De financiële wereld, het
verzekeringswezen en bouwprojecten worden nu wel heel erg wankel. Zelfs de Vereniging
Eigen Huis roept om overheidsingrijpen om de hypotheekdragers van dit land te redden
van een onvermijdelijk kopje onder. Nergens wordt meer gerept over de absurde
overwaarde van, en woekerwinsten op, een gemiddeld koopwoninkje in Nederland. Er viel
eigenlijk niet meer tegen op te werken en wie niet kocht was met deze rendementen een
dief van zijn eigen portemonnee.
Na deze persoonlijke overpeinzing terug naar de realiteit en dat is het effect van
de financiële crisis op deze stad. Amsterdam Financial Hub, Amsterdam Bouwstad,
Amsterdam Cultuurstad, Amsterdam Topstad zal het zwaar krijgen in de komende jaren.
Zwaar, omdat de banken en aanverwante bedrijven die in deze stad gevestigd zijn het
moeilijk hebben. Zwaar, omdat met het stilvallen van de kredietverstrekking er niet meer
voldoende middelen zullen worden verstrekt om de woningbouwproductie op gang te
houden. Zwaar, omdat deze stad, die leunt en zweeft op zijn geweldige culturele aanbod,
te maken krijgt met opdrogende private culturele fondsen. Dat kan en zal waarschijnlijk
leiden tot een beperking van de inkomsten van de Amsterdamse culturele instellingen.
Regel je een hoop geld, dan wordt er aan de andere kant van het spectrum weer roet in
het eten gegooid. Zwaar ten slotte, omdat Amsterdam alleen maar een Topstad kan zijn,
als er nog wel een top is om te bereiken. Als de financiële top is afgekalfd, wordt het zeer
lastig om de top er vervolgens zelf weer op te plaatsen of op te lassen. U begrijpt hopelijk
wat ik probeer te zeggen. Hoewel het niet verstandig is om te doemdenken, is het op dit
moment verdomd lastig om bij deze financiële beschouwingen vrolijk te blijven.
Zoals al is aangegeven bij de behandeling van de voorjaarsnota is de
bestedingsruimte dit jaar relatief beperkt. We weten allemaal hoe dit komt: de grote
tegenvallers bij de Noord/Zuidlijn en het Afvalenergiebedrijf. De Noord/Zuidlijn drukt zwaar
op de begroting voor 2009, ondanks de vrijgevallen ruimte uit de jaarrekening van 2007.
Hoewel wij in 2002 juist vanwege de riskante financiering tegen de bouw van de
Noord/Zuidlijn hebben gestemd, hadden wij in onze zwartste dromen niet kunnen
bevroeden dat er ook nog eens zo’n financiële crisis overheen zou komen. Het
Afvalenergiebedrijf wordt in 2009 in de opstartfase gehouden en dat betekent dat er geen
winstafdracht zal zijn. Dit scheelt ongeveer 25 miljoen euro in de begroting. Daar staat
tegenover dat al het geld dat nog wel in 2009 wordt verdiend, in de rekening van dat jaar
zal terugkomen. Het lijkt erop dat hier nog wel eens wat uit kan rollen voor de toekomst.
Laten we ons maar aan dit punt vasthouden. Daar hebben we nu misschien niet zo veel
aan, maar toch.
Ondanks alles biedt deze begroting ten opzichte van de voorjaarsnota nog wel
een redelijk positief beeld. Er is 24 miljoen euro in plaats van 20 miljoen euro structureel
beschikbare ruimte en 115 miljoen euro in plaats van 100 miljoen euro incidentele ruimte.
Dit komt mede doordat het college de motie-Mulder/Van der Meer uitvoert en zo
structureel en incidenteel ruimte vrijmaakt voor nieuwe prioriteiten.Het uitvoeren van het programakkoord kost 3 miljoen euro structureel en
37 miljoen euro incidenteel. Met name het incidentele deel wordt als overige gelden
ingezet voor het programma Maatschappelijke Investeringen, de zogeheten PMI’s, en de
Koers Nieuw West. GroenLinks is gelukkig met deze keuze van het college. Daarnaast
worden de in de voorjaarsnota vastgelegde prioriteiten vrijwel geheel uitgevoerd. Ook dit
is goed, zeker in het licht van alles wat ik hiervoor heb gezegd. De overige prioriteiten die
in de begroting zijn opgenomen stralen soberheid en noodzakelijkheid uit, zowel
structureel als incidenteel. Toch zijn er posten die voor ons geen prioriteit hebben. Ik kom
daar natuurlijk later op terug. We hebben nog een lange weg te gaan tot december 2008.
De motie-Mulder/Van der Meer levert dit jaar 2 miljoen euro structureel op. Dit valt
een beetje tegen, zelfs met de wetenschap dat we hebben ingezet op het grootste
operatieresultaat in 2010. De frictiekosten moeten nu voor de hele periode worden
genomen en bedragen 1,5 miljoen euro incidenteel. Het is een eerste stap in weer een
nieuw proces dat we aangaan en waar we het college veel succes mee wensen.
In de begroting wordt melding gemaakt van het superdividend van Schiphol. Het
zal niet bij deze begroting worden betrokken, maar bedraagt 108 miljoen euro. Wat een
bedrag. Reserves worden hier op zijn plaats geacht, vanwege de Noord/Zuidlijn en
mogelijke tegenvallers bij het ISV in de nabije toekomst. GroenLinks vindt dit zeer
verstandig in deze financieel wankele tijden. Bij de algemene beschouwingen berichten
enkele media dat de roodgroene coalitie een greep zou doen uit dit dividend. Ik wil hen
erop wijzen dat deze coalitie dus juist geen greep doet uit het superdividend om haar
prioriteiten te dekken en deze dus ongemoeid laat om toekomstige risico’s te kunnen
dekken. Het is maar dat u het weet, dames en heren.
Ik zal per portefeuille op hoofdlijnen aangeven waar GroenLinks staat ten opzichte
van deze begroting. Allereerst het ISV, het zorgenkindje. Er is al uitgebreid gesproken
over dit probleem bij de voorjaarsnota, maar dat heeft het probleem nog niet veel kleiner
gemaakt. En hoewel het kabinet waarschijnlijk met een derde ISV-periode komt, zal het
bedrag veel lager zijn dan nu het geval is. Dat is zeer vervelend omdat voor ons
belangrijke projecten in de stedelijke vernieuwing onder druk komen te staan. Zo worden
de broedplaatsen er nu nog uit gefinancierd. Het is de vraag of dit in de toekomst vanuit
deze bron gefinancierd kan blijven. Hetzelfde geldt voor het, dit jaar nog bijgeregelde,
Zuidelijke IJ-oeverproject. Daarbij zijn nu ook de aanvragen voor het Noorderpark en het
Diemerbos geschrapt voor een bedrag ter waarde van 1,9 miljoen euro. Dit is een deel
van de financiering voor de herontwikkeling, maar wel een stevig bedrag. Wij zijn bang dat
de ontwikkeling van deze parken hierdoor in de problemen komt. Graag wil ik hier
duidelijkheid over van het college.
Iets om trots op te zijn, is het volgende. Mede door de motie-Mulder/Van der Meer
komt er 4 miljoen euro structureel extra voor de kunst- en cultuursector, in de vorm van
Kunstenplangeld en geld voor cultureel vastgoed, beide 2 miljoen euro. Daarnaast wordt
2 miljoen euro incidenteel voor onderhoud van cultuurpanden uitgetrokken, vanuit de
meerjarige afspraak die wij in 2007 bij de begroting hebben gemaakt. Daarbij hebben wij
in 2007 al 3 miljoen euro structureel geregeld, waarvan nu 2 miljoen euro wordt bestemd
voor het Kunstenplan en 1 miljoen euro al was bestemd voor het Amsterdams Fonds voor
de Kunst. GroenLinks is hier zeer gelukkig mee. Deze coalitie heeft getoond dat zij echt
het belang van de cultuursector voor deze stad onderkent en heeft dit ook in middelen
durven en willen waarderen. Daar zijn wij zeer trots op. Hiermee is er daadwerkelijk
sprake van een trendbreuk. Wel willen wij het college meegeven dat de
bestedingsrichtingen voor het cultureel vastgoed aan deze raad ter besluitvorming worden
voorgelegd en dus niet naderhand ter kennisname. Op die manier weten wij wat de
daadwerkelijke gevolgen ervan zijn voor de raad en voor de stad.
IJburg is een geval apart dat al sinds ik in de raad zit, terugkomt. Het is een van
de snelst groeiende buurten van Amsterdam. Ik heb begrepen dat afgelopen zomer de
tienduizendste bewoner is gearriveerd en de sleutel heeft gekregen. Eind 2009 verwacht
men de vijftienduizendste bewoner. Sinds er op IJburg wordt gebouwd, heerst daar een
structureel probleem door een weeffout in het stadsdeelfonds. Dat fonds wordt groter
naarmate een gebied meer inwoners heeft. Wat is er nu met IJburg aan de hand? Het iseen gebied waar allerlei nieuwe investeringen gedaan moeten worden voordat er mensen
wonen. De infrastructuur op maatschappelijk, cultureel en sportief terrein, voor de jeugd
en het beheer moet worden aangelegd, willen we een leefbare wijk scheppen. Stadsdeel
Zeeburg verkeert daardoor nu al jaren in problemen. We hebben de afgelopen twee jaar
500.000 euro incidenteel daarvoor kunnen regelen. Ook dit jaar staat het stadsdeel
vanwege deze problemen het water weer aan de lippen en wij willen hier een motie
indienen om het stadsdeel tegemoet te komen. Het genoemde bedrag van 500.000 euro
is een minimumbedrag. Wij zullen in de komende twee maanden bekijken wat er nodig is
en of we dekking kunnen vinden voor een verhoging van het bedrag.
Ik noemde al eerder het stilvallen van de woningbouwproductie. Het lijkt ons zeer
onverstandig om op het hoogtepunt van de crisis te gaan zwaaien met subsidies om de
productie weer op gang te krijgen. Wel kunnen wij ons iets voorstellen bij garanties aan de
corporaties, opdat het proces van kredietaanvragen weer op gang kan komen en deze
partijen weer verder kunnen investeren in de stad. Ook kunnen wij een strategisch
aankoopbeleid voeren en waar mogelijk ook middelen vrijmaken om de productie weer op
gang te krijgen. We kunnen dan natuurlijk later weer die strategische aankopen van de
hand doen, die hoeven we niet voor eeuwig in ons bezit te houden. Laat echter duidelijk
zijn dat dit geen middelen moeten worden waar partijen hun handje voor kunnen
ophouden. Het gaat hooguit om noodzakelijke strategische maatregelen om ervoor te
zorgen dat de productie weer van de grond komt.
Voor Proeftuin Amsterdam is nu 250.000 euro toegekend. Uit dit bedrag moet ook
een initiatief als ‘stad van 1001 smaken’ worden gefinancierd. Wij zouden graag zien, dat
hiervoor een extra financiële impuls komt en zullen dus voorstellen het beschikbare
bedrag naar boven bij te stellen. In de begroting wordt voorgesteld om 3 miljoen euro te
reserveren voor de duurzame stad. Dit is een mooi bedrag, maar er worden wel veel
milieuposten onder gebracht waarvoor een andere dekking meer op zijn plaats was
geweest. Ik noem de update van de bodemkwaliteitskaart, geld voor duurzaam inkopen
en de aanpak van geluidhinder. Wij horen graag van het college wat de reden hiervan is.
Voor ons ging het namelijk toch meer om een budget voor het klimaatprogramma. Dat
vinden wij nu minder naar voren komen dan wij gewenst en gehoopt hadden.
Dan de leerplicht. Er wordt 2,4 miljoen euro uitgetrokken voor nieuw personeel,
maar het gaat om laagbetaalde straatcoachachtige functies. Met de investering in
leerplichtconsulenten blijven de scholen buiten schot en investeert de gemeente in
symptoombestrijding. Dat geld kunnen we beter inzetten voor verzuimcoördinatoren op
scholen en meer inspecteurs met echte bevoegdheden. Wat kunnen wij op dit punt van
het college verwachten? Er is nog veel geld van het programma Uitvoering niet besteed.
Hier werd al op gewezen en het is ook waar. Men wil dit overhevelen naar 2009. Wij
vinden dat niet vreemd. Dit geldt ook voor de reserves van Systeem in beeld. Graag hoor
ik van de wethouder wat precies de achtergrond hiervan is en hoe het programma
Uitvoering volgend jaar verder ter hand zal worden genomen. Natuurlijk is er ook nog de
kwestie van de inburgering en de wens van Den Haag dat de verliezen van de aanbieders
voor eenderde deel door Rijk, gemeente en aanbieders zelf worden betaald. Wij begrijpen
de positie van de wethouder en het college en volgen die ook. We worden graag door de
wethouder op de hoogte gehouden van de vorderingen hierin.
Er wordt 6 miljoen euro uitgetrokken voor strategische aankopen in het
Wallengebied. Dit is in de voorjaarsnota geregeld. Terwijl wij nog met spanning wachten
op de strategienota Project 1012 met expliciete beslispunten van de wethouder, heeft
diezelfde wethouder al geholpen bij de aankoop van panden in het Singelgebied. De
kosten die daar gemaakt zijn, moeten nog door deze raad worden goedgekeurd.
GroenLinks is daar vooralsnog niet positief over. Wij willen dat die 6 miljoen euro echt
strategisch wordt ingezet voor het gericht aankopen van panden waar misstanden
voorkomen of die niet door de BIBOB-procedure komen. Er is 500.000 euro meerjarig
incidenteel voor het programmamanagement voor het Wallengebied. Wat houdt dat in?
Komt er een speciale nv De Wallen?(Mevrouw ORNSTEIN: Ik verstond het niet helemaal goed. Bent u wel of
niet positief over het bedrag van 6 miljoen euro dat opzijgezet wordt voor
aankopen van panden in het Wallengebied?)
Wel over het bedrag, maar vooralsnog niet over de voorstellen van de wethouder
voor de Singelgracht.
(De VOORZITTER: Wij willen het ook horen, mijnheer Van der Meer.)
Het bedrag wel, maar de aankoop van de Singelgrachtpanden niet.)
(Mevrouw ORNSTEIN: Mag ik dan nog een vervolgvraag stellen? Zou het
niet verstandig zijn om te wachten met het aanwenden van dit geld totdat
we precies weten hoe het strategiebesluit 1012 eruit komt te zien?)
Daar gaan wij ook van uit.
(Mevrouw ORNSTEIN: Dat zou misschien een mooie vraag aan de
wethouder zijn.)
U hebt hem bij dezen gesteld.
Helaas gaat er geen geld in deze begroting, ondanks het feit dat er 170.000 euro
is aangevraagd, naar het project Gezond eten ter bestrijding van overgewicht, dat
speciaal gericht is op mensen met een lage sociaaleconomische status. Dit plan draagt bij
aan de bestrijding van de tweedeling in de samenleving, door mensen met een krappe
beurs te ondersteunen bij een gezond en lekker leven. Wij vinden het van groot belang,
dat een ongezonde levensstijl niet erfelijk wordt en overwegen daarom een amendement
op dit punt. Tot slot vinden wij het jammer dat het dit college niet is gelukt 150.000 euro
voor Salto te regelen, zoals aangevraagd. Het water staat deze organisatie die wij een
warm hart toedragen zo’n beetje aan de lippen. Ook hier overwegen wij een amendement.
Al met al ligt er een zeer deugdelijke en degelijke begroting, waar GroenLinks zich
goed in kan vinden. Wij zullen bij de behandeling van de verschillende onderdelen in de
commissies terugkomen met meer specifieke amendementvoorstellen op een na en dat
betreft IJburg.
De VOORZITTER deelt mee dat het volgende amendement is ingekomen:
61° Amendement van het raadslid Van der Meer c.s. inzake de begroting
2009 (extra middelen voor IJburg) (Gemeenteblad afd. 1, nr. 547)Fout! Bladwijzer niet
gedefinieerd..
Besluit:
1. Het stadsdeel Zeeburg een incidentele extra bijdrage uit de
gemeentebegroting te verstrekken van in ieder geval 500.000 euro voor de
verbetering van het leefklimaat op IJburg.
2. Het stadsdeel Zeeburg de mogelijkheid te geven deze extra beschikbare
middelen in te zetten voor het versterken en verbeteren van
maatschappelijke, culturele, welzijns- en sportfuncties op IJburg.
3. Deze prioriteit te dekken uit de prioriteit Servicehuis Financiën uit de
begroting 2009.
Het amendement maakt deel uit van de beraadslaging.
De VOORZITTER geeft het woord aan de heer Ivens.
De heer IVENS: Het ongebreidelde en voorheen heilig verklaarde kapitalisme
zorgt nu bij veel mensen voor grote zorgen. Ik geloof dat iedereen daar al iets over
gezegd heeft dus dat domineert de agenda vandaag heel duidelijk. De bankensector was
de eerste sector waar duidelijk werd dat de liberale wereld met zijn grote vrijheid voor
banken niet het eeuwige leven heeft. Voor de meeste mensen leidde dit slechts tot
onzekerheid, maar er werden niet veel mensen rechtstreeks getroffen. Helaas hangt de
liberaalkapitalistische bankwereld samen met veel andere sectoren. Al snel kelderden de
beurskoersen. Mensen met een klein beetje geld in aandelen merkten dit al. Nu sijpelt decrisis door naar allerlei sectoren. Er dreigt zelfs een recessie. De begroting die we nu
bespreken, is duidelijk voor die tijd geschreven. Enige actualisatie zou dan ook op zijn
plaats zijn. Dat geldt voor veel terreinen. Niet alleen voor het Zuidasproject waar we in
onze ogen flink op kunnen bezuinigen nu we niet meer achter private partijen aan hoeven
te jagen. Ook in andere sectoren zoals de haven zullen de gevolgen merkbaar worden.
Het is nog maar de vraag in hoeverre we ons in moeten spannen om banken aan te
trekken. Het is duidelijk geworden dat zij hoofdzakelijk met een zeepbel bezig waren.
(De heer MULDER: Welke bezuinigingen staan u precies voor ogen bij de
Zuidas?)
Ik doelde op het projectbureau, op de uitwerkingsfase. We onderzoeken nog of
private partijen mee willen doen of dat we het project volledig publiek financieren. Laten
we het geloof in de private partijen nu maar snel beëindigen en gewoon onderzoeken hoe
de overheden samen zo snel mogelijk een goed Zuidasproject, in welke vorm dan ook,
opzetten. We hoeven in ieder geval niet meer constant achter allerlei private partijen aan
te lopen.
We moeten het voor de mensen in de stad opnemen en ervoor zorgen dat ze
goed kunnen blijven leven, geld kunnen verdienen en op die manier een recessie die de
mensen hard raakt, voorkomen. Daarvoor is politieke moed nodig. Oude stokpaardjes
moeten ingeruild worden voor rationele behoeften van nu. Er moet geïnvesteerd worden
in werkgelegenheid en in Amsterdammers. De SP heeft bij de Staat van de Stad al
aangekondigd dat wij willen dat Amsterdam krachtig de tweedeling aan gaat pakken. Nu
is dat meer dan ooit nodig. We moeten alle zeilen bijzetten om een hevige recessie te
voorkomen. Dat moeten we met alle Amsterdammers doen. Het is duidelijk dat de grote
graaiers aan de top aangepakt moeten worden. Zij worden nu deels getroffen doordat de
forse bonussen in aandelen weinig meer waard zijn. De tweedeling verkleinen we ook
door ervoor te zorgen dat iedereen in de samenleving mee kan doen. Daaronder verstaan
wij de volgende maatregelen:
Iedereen echt proberen te laten werken in plaats van ons te verschuilen achter re-
integratiebureaus. Mensen met schulden in een vroeg stadium helpen met
schuldhulpverlening. Vrijstelling van lokale belastingen voor de allerarmsten verruimen.
Daadkrachtig werken aan gemengde scholen in plaats van met relatief vrijblijvende
afspraken. Arme mensen niet uit arme buurten verjagen, maar het voor hen mogelijk
maken om in rijkere buurten te gaan wonen en ook omgekeerd beleid ontwikkelen. Help
ouderen actiever naar de beschikbare voorzieningen zodat mensen zo lang mogelijk
volwaardig mee kunnen blijven doen in onze samenleving. Spreid voorzieningen zoals
bibliotheken en theaters over de hele stad. Amsterdam is niet alleen het centrum. Zorg
voor buurthuizen waar jongeren zich welkom voelen. Dit alles stellen wij voor in ons plan
Iedereen voor een beter Amsterdam. Dit is een investering in onze samenleving. Een
investering die allang nodig was en in het huidige economische klimaat misschien wel
extra hard nodig is. Om dit duidelijk te maken, willen we graag ons plan uitdelen aan onze
collega-raadsleden en aan het college. Veel mensen hebben de afgelopen tijd om dit plan
gevraagd. We hebben er een mooi kaftje om gedaan en mijn collega zal het even
uitdelen. Voor ons betekent dit een investering in het heden en in de toekomst. Een
investering die ons erg veel zal opleveren. Dit vereist echter een inzet door andere
prioriteiten te benoemen. Tweedeling bestrijden we door de top af te vlakken en het dal op
te hogen. Daarvoor nam de raad bij de voorjaarsnota al een motie van ons aan. Nu is het
tijd om de consequenties hiervan te overzien. Namens de SP wil ik daarom graag hier een
amendement indienen dat in onze ogen beschouwd kan worden als een uitvoering van de
motie die we bij de voorjaarsnota met algemene stemmen aannamen. Natuurlijk staan wij
de komende tijd open voor betere suggesties. De komende twee maanden hebben we
nog alle gelegenheid om te discussiëren, maar met dit plan en met dit amendement laten
wij zien waar onze prioriteiten liggen om de tweedeling echt aan te pakken. Wij
veranderen met dit amendement de voorgestelde gemeentebegroting van 5,5 miljard euro
slechts met ruim 20 miljoen euro. Dit relatief geringe bedrag moet zorgen voor een omslag
in het huidige denken en als aanjager tegen de tweedeling functioneren. Amsterdammers
moeten weer de top worden. Het programma Topstad vormen we daarom om. Een deelvan het geld zetten we in om met alle Amsterdammers onze economie op te stuwen in
plaats van achter nepkapitaal van banken en grote beursgenoteerde bedrijven aan te
jagen. We richten onze blik niet op China en India, maar kijken eerst naar Amsterdam. We
gaan samen onze stad promoten, niet meer met slogans en lobbyactiviteiten. We kunnen
dan flink besparen op citymarketing, het zogeheten investor development, de hotelloods,
het evenementenfonds en zelfs op onze olympische droom. Ik droom er ook nog steeds
van.
(Mevrouw HOOGERWERF: Als oppositiepartij wil ik het college toch een
beetje de hand reiken met een vraag aan de SP. Sinds wanneer gaat
Topstad over het grote kapitaal? Volgens mij gaat het met name over de
creatieve industrie. Waar baseert u dat op?)
Ik heb al vaker gevraagd naar de samenhang tussen het programma Topstad en
het basisprogramma Economie. We hebben het hier over Topstad. Het basisprogramma
Economie is vooral erop gericht om de creativiteit van individuen te stimuleren. Ik vind dat
het Expat center daar minder onder valt. U legt een mooi verband met het
basisprogramma. Ik zou het mooi vinden als we dat in alle stukken terugzien. Het
basisprogramma juichen we erg toe, maar Topstad minder. In het amendement zult u zien
dat we daar wel wat geld voor overlaten. Wees daarom getroost, wethouder. We laten
nog wat geld over voor uw fantastische project, maar wij vinden dat het flink minder kan.
(De heer MULDER: De SP stelt voor om te bezuinigen op de
economische structuurinvesteringen. Er mag geen twijfel over bestaan dat
wij dat onverstandig vinden gezien mijn inbreng. Kunt u uitleggen waarom
het verstandig is om de dingen die onze economie sterker maken af te
breken waardoor de kans dat de recessie hier toeslaat groter wordt en
mensen werkloos worden? Op die manier jaagt u mensen de
werkloosheid in.)
Ik denk dat de heer Mulder mij niet helemaal goed begrepen heeft. De SP stelt
juist voor om te investeren in de economische structuur. Wij doen dat door te investeren in
de mensen en te proberen om mensen weer aan het werk te krijgen. Wij zeggen dus:
investeer daar vooral in. Een van onze ideeën, de Amsterdamse Werkcentrale, zal hier
binnenkort hopelijk besproken worden. Daarin staat dat wij iedereen weer mee willen
laten doen in de samenleving, iedereen kan meewerken en samen kunnen we de
economie opbouwen. Dat zijn in onze ogen economische structuurinvesteringen.
Kennelijk verschillen wij van mening over de betekenis van die term. Wij denken dat de
huidige economische ontwikkeling heeft aangetoond dat het tijd is voor iets anders. Niet
alleen Barack Obama zegt dat het tijd voor verandering is, ook hier is het tijd voor
verandering.
(De heer MULDER: Het probleem met uw aanpak is dat, als u de plannen
van Schiphol niet steunt, als u de tweede zeesluis bij IJmuiden niet steunt
en dat soort dingen, en als u ook nog het succesvolle programma om een
topstad te worden en een sterke economie te worden, als u dat allemaal
afbreekt, dan jaagt u mensen gewoon de werkloosheid in. Dat moet u hier
maar eens een keer zeggen. Dat u tegen ontwikkelingen die de
economische structuur versterken bent. U verslechtert de economie
waardoor mensen werkloos worden.)
Ik geloof dat de heer Mulder op een aantal feiten vooruitloopt. Ik ben benieuwd
wat we met de zeesluis en met Schiphol doen. Volgens mij komt dat zo dadelijk. Ik zei net
al dat het niet zo is dat er niets aan het programma Topstad moet gebeuren. Wij zeggen
dat het wel een tandje minder kan. Als we de prestatie-indicatoren bekijken, dan liggen we
met Topstad goed op schema. De belangrijkste investeringen zijn niet nodig in Topstad.
De belangrijkste investeringen zijn daar nodig waar we mensen echt aan een baan
helpen. Het gaat er niet om dat we een heleboel mensen werkloos maken omdat diensten
samengevoegd worden of gesplitst moeten worden of noem maar op. Wij doelen juist op
investeren in de mensen. Om dat soort sectoren gaat het. Niet in zoveel mogelijk
overstappassagiers op Schiphol en in zoveel mogelijk containers die zo snel mogelijk met
zoveel mogelijk kranen doorgevoerd worden. Nee, het gaat om investeringen in echtewerkgelegenheid in plaats van in de droomeconomie waar de afgelopen tijd alle banken
en de PvdA zo graag in wilden investeren.
(De heer MULDER: De haven, beste man, is de echte economie.
Schiphol is de echte economie. Dat levert werkgelegenheid op en dat is
van belang, juist in de recessie die we misschien tegemoet gaan, om de
investeringen op peil te houden. Als u dat wilt afbreken, als u de
investeringen daarin wilt verminderen, dan moet u ook de consequentie
onder ogen zien en zeggen: dan zijn wij inderdaad minder weerbaar voor
een dergelijke recessie. Dat zal de werkgelegenheid niet vooruit helpen
en dus zullen mensen werkloos worden door de plannen van de SP.)
Als ik nu flauw zou doen, dan zou ik zeggen dat ik niet op als dan-redeneringen
inga, maar zover wil ik niet gaan. Maakt u dat eerst maar eens waar. Ik geloof heilig dat,
als we de plannen uitvoeren uit het programma dat net is uitgedeeld, er meer mensen aan
het werk gaan. Met onze Werkcentrale stellen wij voor dat mensen aan het werk gaan. Op
die manier investeren wij in werkgelegenheid. In dat programma staan voorstellen voor
investeringen in werkgelegenheid. Natuurlijk is de economie daarvoor noodzakelijk.
Natuurlijk willen wij een luchthaven. Heeft iemand gezegd dat wij die niet willen? Ik geloof
het niet. Wij willen graag een luchthaven, maar wel een die een economische
meerwaarde voor Amsterdam levert in plaats van alleen maar zoveel mogelijk
overstappassagiers. Daar staat de PvdA kennelijk voor en dat vind ik buitengewoon
treurig. Kiest u nu eens voor de mensen in plaats van voor de droombeelden en het
voortgaan op de weg die we de afgelopen tijd ingegaan zijn.
(De heer MULDER: Het probleem met uw visie, mijnheer Ivens, is dat er
dan geen werk meer is voor de mensen. Dat zijn de droombeelden die u
mensen voorhoudt. Dat moest maar eens afgelopen zijn.)
De PvdA gaat met plezier verder met maatregelen die nu ook al niet werken. Wij
zeggen dat het tijd voor verandering is. Laten we het nu eens goed doen. Ik hoop dat we
de komende tijd op steun van de PvdA kunnen rekenen, maar dit belooft weinig goeds. Ik
kan me echter voorstellen dat u nog overtuigd moet worden. Leest u rustig het plan door.
Misschien worden we het dan eens.
(Mevrouw HOOGERWERF: De heer Ivens citeert volgens mij heel vaak
de heer Obama, maar die deelt absoluut uw mening niet. Sterker nog: hij
zit volgens mij meer op de lijn van de PvdA.)
Helemaal mee eens. Bij hem blijft het bij retoriek. Retoriek is mooi en aardig, maar
wij stellen voor om het in praktijk te brengen.
(Mevrouw ORNSTEIN: Is het nu wel of niet time for change, mijnheer
Ivens?)
Volgens mij was mijn inleiding heel duidelijk. Het kapitalisme en de liberale
bankensector die alles in Amsterdam domineert heeft laten zien dat het tijd voor
verandering is, heeft laten zien dat het tijd is voor een sterkere overheid, heeft laten zien
dat het echt nodig is om in te grijpen. Het is niet langer tijd voor banken die alles willen
privatiseren. Nee, het is weer tijd om een heleboel vitale sectoren te nationaliseren. Ik
denk dat we de goede kant opgaan en dat het voor een grote meerderheid in de
samenleving duidelijk is dat het tijd is om het anders te doen.
(Wethouder ASSCHER: En u verwijt Obama retoriek.)
Of verwijt u dat aan uw collega Bos? De heer Bos is aan het nationaliseren.
(Mevrouw VAN DER GARDE: Ik ben sinds de bijdrage van de VVD het
spoor al een beetje bijster. Het lijkt wel alsof we de algemene
beschouwingen overdoen. Mag ik de SP vragen om terug te keren naar
de financiële beschouwingen en te vertellen hoe zij dit plan, dat overigens
al oud is en volgens mij door de meesten van ons allang gelezen, gaat
financieren? Het staat namelijk vol plannen die structureel gefinancierd
zouden moeten worden en daar heb ik niets tegenover gezien.)
Ik praat graag over de financiën. Daarom heb ik net ook aangekondigd dat wij een
amendement hebben. Ik zal zo dadelijk de dekking behandelen. Ik wil er geen algemene
beschouwingen van maken, maar juist aangeven waar we ons geld aan uitgeven. Ik benbezig met het opsomminkje. Ik geef de eerste bron aan waar we geld vandaan halen en
meteen vliegen de interrupties me om de oren. Dat doet me deugd, want dat betekent dat
er goed over nagedacht wordt. U kunt moeilijk zeggen dat het plan oud is aangezien we
het vandaag naar buiten brengen. Het zou kunnen dat we het u al hebben laten inzien,
maar het is vandaag uitgekomen. Ik denk dat de meeste aanwezigen hier het ook nog niet
gelezen zullen hebben. We hopen er de komende twee maanden nog veel met elkaar van
gedachten over te wisselen.
Ik wil ook nog iets positiefs zeggen. Wij geloven onze wethouders graag. Als
wethouder Gehrels zegt dat zij in het Afvalenergiebedrijf gelooft, dan hopen wij dat zij
gelijk heeft. Wij hopen inderdaad dat het bedrijf weer draait en dat we geld kunnen
verwachten. Zij durft de te verwachten gelden nog niet in te boeken, maar wij denken: als
zij erin gelooft, dan doen wij graag met haar mee. Als het superdividend van Schiphol
wordt uitgekeerd, laten we dat geld dan alsjeblieft gebruiken. Niet door het eenmalig uit te
geven, maar door het structureel te gebruiken voor noodzakelijke maatregelen voor
Amsterdammers. Waarom zouden we dat geld stil laten liggen en ernaar kijken? Dat is
misschien prettig voor het college om het volgend jaar vlak voor de verkiezingen uit te
geven, maar dat lijkt ons niet in het belang van onze stad waarin we nu ook een heleboel
moeten investeren.
(De heer MULDER: Misschien kan ik alvast zeggen waarom je incidenteel
geld niet structureel moet uitgeven. Dan bent u namelijk geld aan het
uitgeven dat u niet hebt en creëert u op langere termijn een tekort. Als u
zo onverstandig met de financiën om wilt gaan als de SP doet, dan
schaadt u de gemeentefinanciën. Daarmee zal het vertrouwen in de
economie en de economische structuur niet terugkeren. Dat is niet goed
voor de Amsterdammer.)
Ik hoop dat de heer Mulder niet serieus suggereert dat we de bewuste 109 miljoen
euro niet hebben. Dat geld hebben we. U praat over geld dat we niet hebben. Dat hebben
we. Als u het incidenteel wilt uitgeven, dan kunnen we ook zaken doen. Ik dacht u een
handreiking te doen door te zeggen dat we het geld niet nu allemaal opmaken. Voor de
plannen van de SP hebben we 20 miljoen euro nodig. Dat redden we gemakkelijk met
109 miljoen euro. Wij proberen het netjes te doen en het niet allemaal uit te geven. Als de
heer Mulder echter het hele bedrag in een keer uit wil geven om de tweedeling in
Amsterdam te bestrijden, dan zullen we een extra inspanning moeten doen en kunnen we
in 2009 heel grote stappen zetten. Ik zie de plannen van de heer Mulder vol enthousiasme
tegemoet.
(De heer VAN DER MEER: Volgens mij bedoelt de heer Mulder – ik help
hem maar even – dat als u maximaal 109 miljoen euro hebt, u –
afhankelijk van de rentevoet – ongeveer 10 miljoen euro, misschien
11 miljoen euro, structureel uit kunt geven. U kunt uw plannen niet op
basis van 109 miljoen euro dekken. Hoe kijkt u daar tegen aan?)
Daarom staat in ons amendement ook 4,9 miljoen euro. We hebben gerekend met
een omslagrente van 4,5%.
Tot slot halen we de extra dividenduitkering van Nuon over 2008 naar voren. In
2007 steunde een ruime meerderheid van de raad het voorstel om maar liefst 31 miljoen
euro naar voren te halen. Nu stellen wij voor om slechts een extra dividenduitkering te
vervroegen. Het is toch vreemd dat energiebedrijven wel de rekeningen verhogen, maar
dat de extra winsten die dit voor ons als aandeelhouder van Nuon oplevert pas later
ingezet worden. Mensen krijgen nu te maken met de lasten van de hoge energieprijzen,
maar pas in 2009 de lusten ervan. Ze moeten hun hoge rekening nu betalen dus dat geld
hebben we ook nu nodig. Dit waren de drie elementen waaruit we grofweg het
amendement dekken. Ze leiden alle drie tot veel discussie dus dat stemt mij hoopvol.
Verder zijn er nog erg veel bezuinigingen te behalen door eens flink te schrappen en door
een aantal subsidiepotjes te bundelen. Wij laten dat echter graag aan het college over.
Dat heeft hier meer zicht op. Is het college bereid om dit met grote spoed te doen?
Dan nog een ander punt. Helaas vinden we niet alles duidelijk in de begroting die
nu voorligt. De bij de behandeling van het jaarverslag 2007 aangenomen motie-Ivens/Vander Pligt is nog niet uitgevoerd. Dit was een motie naar aanleiding van een onderzoek van
de Rekenkamer, zeg ik even tegen mevrouw Ornstein. Daaruit vloeit een aantal
aanbevelingen voort, waaronder een duidelijke nulmeting en dergelijke. Dat is er nog niet
helemaal. Het college geeft in de begroting ook toe dat dit nog maar deels wordt
uitgevoerd. Daardoor is het lastig om de begroting te beoordelen. Zo kunnen we nog niet
goed oordelen over het aantal voortijdige schoolverlaters. In de begroting 2007 stond nog
een nulmeting van 15.529 voortijdige schoolverlaters. In de begroting 2008 nog 10.040. In
deze begroting is de nulmeting 3501. Volgens de krant blijken er nu zelfs nog maar 3000
voortijdige schoolverlaters te zijn. Dat is een daling van maar liefst 80% in drie jaar tijd.
Hoe betrouwbaar is dit als er geen betrouwbare nulmeting is? Het college blijft inzetten op
een daling van jaarlijks 10%. Dat steekt wel erg schril af tegen de resultaten van de
afgelopen jaren. Toch? Helaas zien we in de begroting ook niet terug dat er echt naar de
resultaten gekeken wordt. Op enkele plekken is de afstand tussen de huidige stand en het
doel in 2010 nog zo groot dat er voor 2009 op wonderen gehoopt wordt. Kijkt u maar eens
naar het terugdringen van de jeugdwerkloosheid, de realisatie van het aantal
opvangplaatsen voor zwerfjongeren, de objectieve veiligheidsindex, de
inburgeringstrajecten en het vereveningsfonds. Moeten er geen extra inspanningen
gedaan worden? Op andere terreinen is het doel voor 2010 al gerealiseerd, maar blijft er
toch flink in geïnvesteerd worden. Een goed voorbeeld hiervan is het programma Topstad
waarvan het doel volgens deze begroting gerealiseerd is. Dat geldt ook voor de positie op
de ranglijst van Europese toeristensteden. De gebeurtenissen in de samenleving leiden
kennelijk niet tot een verandering van het beleid. Prestatie-indicatoren zijn mooi om af te
rekenen, maar ze zijn nog mooier te gebruiken om bij te sturen. Waarom stuurt het college
niet bij op basis van de ontwikkelingen in de samenleving? Wij zijn niet pessimistisch over
de financiële situatie van onze stad. Na enkele financiële miskleunen zoals de
Noord/Zuidlijn is het nu de hoogste tijd om met gezond verstand en met het vizier op
Amsterdam gericht het vele geld verstandiger in te zetten. Het geld is er, de noodzaak
wordt algemeen gedeeld. Nu is het gezonde verstand aan zet. Dat mag echter geen
probleem zijn. Toch?
De VOORZITTER deelt mee dat het volgende amendement is ingekomen:
62° Amendement van het raadslid Ivens inzake de begroting 2009
(Gemeenteblad afd. 1, nr. 548)Fout! Bladwijzer niet gedefinieerd..
Besluit dat:
- Er 8 miljoen euro extra ingezet wordt om de bijzondEre bijstand te vErruimen.
- Er 4 miljoen euro wordt toegevoegd aan armoedebestrijding om de
aangekondigde premievErhoging en de enErgiekosten voor
bijstandsgErechtigden te compensEren.
- Er 4 miljoen euro toegevoegd wordt aan het stadsdeelfonds zodat stadsdelen
meEr kunnen investEren in het ondErhoud van openbare ruimte in wijken
waar lagEre inkomensgroepen wonen.
- Er 2,5 miljoen euro wordt toegevoegd aan het budget voor
armoedebestrijding zodat inwonErs van AmstErdam met een inkomen tot
115% van het wettelijk sociaal minimum gebruik kunnen maken van
gemeentelijke voorzieningen.
- Er 750.000 euro wordt toegevoegd aan het budget Educatie om uitval van
jonge docenten te voorkomen door ze een jaar extra opleiding aan te bieden
tegen een normaal salaris, maar zondEr alle vErantwoordelijkheden.
- Er 700.000 euro wordt toegevoegd aan het budget voor wijkvErpleegkundigen
die medische indicaties doen in plaats van dit enkel pEr telefoon af te doen.
- Er 500.000 euro toegevoegd wordt aan het budget voor maatschappelijke
zorg zodat mensen in de leeftijdscategorie van 72 tot 75 jaar in 2009 bezocht
worden en gewezen worden op de mogelijkheden en voorzieningen die de
gemeente biedt en om ze te vragen wat ze zelf denken nodig te hebben.- Er 150.000 euro wordt toegevoegd aan het budget Educatie voor
praktijklokalen om schooluitval aan te pakken bij vakscholen Techniek.
Besluit tevens dat:
De middelen die nodig zijn om bovenstaande te realiseren gehaald worden uit:
- 4,9 miljoen euro door het superdividend van Schiphol structureel voor de
noden van de stad in te zetten.
- 5,4 miljoen euro dat het Afvalenergiebedrijf de gemeente in een halfjaar zal
opleveren.
- 4 miljoen euro extra dividend van Nuon over 2008.
- 2,87 miljoen euro door te bezuinigen op Topstad.
- 750.000 euro door te bezuinigen op versterking economische relatie
China/India.
- 500.000 euro door reductie op citymarketing.
- 1 miljoen euro door reductie op het evenementenfonds.
- 500.000 euro extra reductie op de olympische ambitie van Amsterdam.
- 400.000 euro reductie op Wij Amsterdammers: sociale cohesie.
- 150.000 euro reductie op verbeteren investor development.
- 130.000 euro door te bezuinigen op de hotelloods.
Het amendement maakt deel uit van de beraadslaging.
De VOORZITTER geeft het woord aan de heer Van Drooge.
De heer VAN DROOGE: Het CDA heeft tijdens de algemene beschouwingen al
aangegeven waarin het college volgens het CDA tekortschiet. Daarbij heeft mijn
fractievoorzitter onder andere gewezen op meer veiligheid door cameratoezicht,
preventief fouilleren, uitbreiding van het aantal straatcoaches en op het stopzetten van de
bouw van nieuwe stadsdeelkantoren. In de commissievergaderingen zal het CDA hierover
moties indienen. Vandaag zal ik hier een aantal facetten aan toevoegen en een paar
algemene financiële opmerkingen maken.
Allereerst wat ik maar de zogeheten kredietcrisis noem. Dat is de eerste keer en
de laatste keer. In mijn ogen is het meer een beurscrisis die dankzij de koppeling van alle
financiële markten nu razendsnel over de hele wereld gaat. Deze crisis zal natuurlijk wel
gevolgen voor Amsterdam hebben, met name voor de werkgelegenheid en misschien
voor de woningmarkt. De woningbouwproductie in Amsterdam loopt terug. In nrc.next pleit
de wethouder ervoor dat het Rijk een participatiefonds opricht om woningen op IJburg op
te kopen om te voorkomen dat het project stagneert. In NRC Handelsblad heeft hij ook
een aantal dingen gezegd over de Zuidas, dat het dokmodel nu onder druk staat, dat
banken niet meer willen investeren en dat de overheid de Zuidas maar publiekpubliek
moet financieren. Dit doet mij denken aan gelegenheidspolitiek. De bouwproductie liep al
sterk terug voordat er een crisis was. De wethouder kan de tegenvallende
woningbouwproductie daarom niet op een crisis afschuiven. Op de tweede plaats is nog
niet duidelijk wat de gevolgen voor de Zuidas zullen zijn. In de visie van het CDA is het
nog steeds nodig om private partijen te betrekken bij de realisering van de Zuidas. Vooral
om de grond, de dure grond, op het dok af te nemen met een verplichting. Een
publiekpublieke financiering zou in onze ogen slecht, zo niet rampzalig zijn. Het is
essentieel dat er bij de Zuidas een publiekprivate samenwerking tot stand komt om het
project te ontwikkelen.
Enkele algemene financiële opmerkingen. In NRC Handelsblad van 24 oktober
2008 staat dat Amsterdam nu onder meer 392 miljoen euro heeft uitgeleend aan
woningbouwcorporaties, 11,8 miljoen euro aan de Stadsschouwburg en 13,8 miljoen euro
aan de Gemeentelijke Kredietbank. En, staat er dan, “de stad verwacht dat sommige
verstrekte leningen aan instellingen of organisaties niet kunnen worden terugbetaald als
er een recessie komt.” Wethouder, klopt dat? In hetzelfde artikel staat dat treasury-
ambtenaren – en ze zitten daar – zeggen dat de gemeente in staat is om instellingen in destad die getroffen worden door een crisis met leningen te steunen. Wethouder, is dat
werkelijk waar? Overweegt u als wethouder om geld te lenen aan instellingen terwijl u aan
de andere kant zegt dat ze dat geld waarschijnlijk niet terug kunnen betalen? Ik snap dat
niet. Ik neem aan dat kranten waarin morgen weer vis wordt verpakt het niet bij het rechte
eind hebben. Mocht dat wel zo zijn, dan zal ik een motie moeten indienen.
De afgelopen tijd is er geopperd om aandelen van Schiphol en Nuon te verkopen.
In mijn ogen zou dat onverstandig zijn. Aandelen leveren op dit moment jaarlijks meer
dividend op dan de inkomsten uit de rente die het geld zou opleveren. Mocht de
gemeente een superdividend van 43 miljoen euro aan Schiphol willen onttrekken, dan lijkt
het ons wenselijk om dit zoveel mogelijk te gebruiken om financiële gaten te dichten.
Bijvoorbeeld bij de Noord/Zuidlijn en bij andere grote projecten. Wij zijn niet tegen deze
projecten, wij zijn er voor, maar we zouden dat geld daarvoor kunnen gebruiken.
(De heer MULDER: Wat vindt u ervan dat aandelen ook wel eens geen
dividend opleveren?)
Ik ben het met u eens, mijnheer Mulder, dat zoiets kan gebeuren. Als ze minder of
niets opleveren, dan zullen de aandelen ook goedkoper worden. Over het algemeen
leveren aandelen over meerdere jaren beschouwd altijd meer op dan de rente. De
gemeente mag de aandelen dan nog steeds verkopen, maar besteed de opbrengst dan in
ieder geval op een goede en nuttige manier en ga dit niet verjubelen. In dat opzicht wijk ik
waarschijnlijk zeer af van mijn voorganger, de heer Ivens.
Ik wil het college ook nog op iets anders wijzen. Er is namelijk een belangrijke
mogelijkheid om de inkomsten van de gemeente te verhogen: een mogelijk superdividend
van Nuon. Nuon kan met haar private deel geen kapitaal aantrekken. Dat betekent dat het
overtollige kapitaal als superdividend kan worden uitgekeerd. We praten dan over
3,4 miljard euro aan reserves, 3,4 miljard euro. Als dit allemaal uitgekeerd zou worden,
dan betekent dit een superdividend van 300 miljoen euro voor Amsterdam. Ik wil de
wethouder vragen hier toch eens nader op terug te komen. Dat hoeft niet nu, maar kan
later.
Dit college heeft 7,5 miljoen euro gereserveerd voor het opkopen van panden op
de Wallen. Een veilige en kindvriendelijke stad vraagt ook dringend om de aanpak van
een andere bron van criminaliteit en overlast. U zult er niet verbaasd over zijn dat ik nu de
coffeeshops noem. Amsterdam gedoogt veel coffeeshops, vijf tot zes keer zoveel als
andere grote steden. Een groot deel daarvan staat in de buurt van scholen en stelt een te
groot deel van de kinderen bloot. Ook het college zegt dat. 35% van de scholieren laat
weten dat zij cannabis direct of indirect uit coffeeshops heeft verkregen. Het kabinet heeft
de gemeenten verzocht om een afstandscriterium tussen scholen en coffeeshops in te
stellen. Amsterdam loopt daarbij achter. In Rotterdam wordt met ingang van 2009 een
afstandscriterium van kracht. In Den Haag en Utrecht is dit al het geval. Omdat het college
achterloopt, nemen wij een initiatief. Wij willen per 1 januari 2010 een afstandscriterium
voor coffeeshops rondom basisscholen en middelbare scholen. Dit beperkt de invloed van
het criminele netwerk op de bovenwereld en de toegankelijkheid van cannabis voor
jongeren. Daarmee geeft de gemeente ook een duidelijk signaal af: blowen is echt niet
normaal.
(De heer VAN DER MEER: Ik heb dit met belangstelling aangehoord,
maar wat heeft dit in hemelsnaam met de begrotingsbehandeling te
maken en met de financiële beschouwingen die we nu voeren?)
Daarin hebt u gelijk, mijnheer Van der Meer. Het heeft er maar zeer zijdelings
mee te maken. Wij besteden heel veel geld aan het project 1012 en vinden dat ook
belangrijk, maar tegelijkertijd is er ook ander crimineel geld waar we ook iets aan willen
doen. Daar gebeurt niets mee. In dat verband vind ik het relevant om het te noemen. Ik
zal in de commissie een uitvoerige toelichting geven. Dit is een onderwerp dat wij politiek
belangrijk vinden. In financiële zin zal dit veel minder kosten, maar daar kom ik in de
commissie op terug. Ik kondig het nu alvast aan.
(Mevrouw HOOGERWERF: Impliceert u met uw antwoord dat alle
coffeeshops in Amsterdam crimineel zijn?)Nee, dat impliceer ik niet. Ik zal de burgemeester niet citeren, want ik kan het vast
niet zo mooi zeggen, maar de burgemeester zegt ook niet dat alle prostitutie gepaard gaat
met criminele activiteiten. Ik zeg alleen dat er vaak aanleiding is om te zeggen dat in dit
circuit ook crimineel geld zit. Ook in deze sector ontstaan situaties die de gemeente
Amsterdam niet zou moeten toestaan. Dat zeg ik.
(De heer BAKKER: Mijnheer Van Drooge, de oplossing is dan toch
eenvoudig. De achterdeur moet gelegaliseerd worden, dan bent u in één
klap van alle problemen af.)
Het zal u niet verbazen, mijnheer Bakker, dat wij daar tegen zijn.
(De heer BAKKER: Het lijkt mij juist een goede oplossing. Waarom bent u
tegen een goede oplossing?)
Mijnheer Bakker, ik sluit me op dit moment even aan bij de heer Van der Meer.
We zullen deze discussie in de commissie voeren. Ik verheug me op een discussie met u
hierover in de commissie.
Terug naar de financiën. We hebben eerder onze bezorgdheid geuit over het
functioneren van de nieuwe hoogrendementcentrale. Inmiddels draait de centrale weer.
Bravo, wethouder, bravo. Sterker nog: hij levert geld op. Op pagina 223 van de begroting
lees ik dat de centrale na 1 juli 2009 geen proefbedrijf meer zal zijn. Mijnheer Van der
Meer, u sprak over het gehele jaar 2009, maar het college zegt dat hij na 1 juli 2009 geen
proefbedrijf meer zal zijn. Toch zegt het college dat het, vanwege de onzekerheden over
het functioneren in 2009, geen resultaat verwacht. Dat is volstrekt inconsequent. Als de
centrale na 1 juli 2009 gewoon draait en dus in vol bedrijf is, dan levert hij ook inkomsten
op. De opbrengst van een half jaar zal ongeveer 10 miljoen euro bedragen. Wij dienen
daarom een motie in om dit geld te besteden aan de verbetering van de veiligheid, het
opruimen van graffiti en het uitwerken van het cradle-to-cradleconcept in Amsterdam.
Tot slot: in de begroting wordt een evenwicht gezocht tussen uitgaven en
inkomsten. In de echte wereld buiten dit stadhuis wordt gepraat over inkomsten en daarna
over uitgaven. In de wereld van de overheid wordt vaak andersom gedacht: dit zijn
noodzakelijke uitgaven, kunnen we ze dekken? Of gooien we er een nieuwe
belastingvorm tegenaan zoals het verhogen van leges, parkeergelden, rioolbelasting,
enzovoort? Het CDA blijft hameren op een andere manier van denken binnen de
gemeentelijke overheid. Ik denk daarbij niet aan slimme trucjes door goedkoop geld te
lenen en daarna duur uit te lenen. Ik denk wel aan het verwerven van inkomsten, anders
dan belastingen, uit bezittingen van de overheid. Kortom, en daar zou ik mee af willen
sluiten, ik blijf overigens van mening dat de naamgeving van metrohaltes voor extra
inkomsten kan zorgen.
(Wethouder ASSCHER: Voordat u af gaat sluiten, mijnheer Van Drooge,
kauw ik nog even op uw betoog om vooral geen trucjes met geld uit te
halen en geld eerst binnen te halen voordat we het uitgeven. Als ik goed
heb opgelet, dan stelt u tegelijkertijd voor dat we vanaf januari 2009 geld
gaan uitgeven dat vanaf juli 2009 moet worden verdiend met de
afvalenergiecentrale die met zoveel onzekerheden omgeven is. Klopt
dat?)
Wethouder, ik stel iets voor wat u in de gehele begroting doet. In 2007 hebt u voor
het hele jaar 20 miljoen euro aan inkomsten van de afvalenergiecentrale ingeboekt, ervan
uitgaand dat hij zou werken. Dat hebt u gedaan. Uiteindelijk moest u dat terugnemen. Nu
werkt hij sinds anderhalve maand, twee maanden. Hij brengt geld op. U gaat nog tot 1 juli
2009 door. In uw eigen begroting schrijft u dat hij op 1 juli 2009 uit de proeffase treedt en
normaal in bedrijf komt. U had, net zoals u dat in 2007 deed en net zoals u dat in de hele
begroting doet, kunnen zeggen: dat levert 10 miljoen euro op. U hebt nog negen maanden
om naar die situatie toe te groeien. Het is dus geen kwestie van het verpatsen van geld,
maar een kwestie van gewoon rekening houden met te verwachten inkomsten die tamelijk
zeker zijn vanwege het feit dat hij nu al werkt en dat u nog negen maanden hebt. Het is
dus niet onzeker. Als u de tekst iets later had opgesteld, dan had u de centrale voor
10 miljoen euro ingeboekt denk ik. Ik zal begin december 2008 ongetwijfeld nog van u
horen.(De heer VAN DER MEER: Ik vroeg net even bij de hoogrendementsketel
van onze eigen fractie hoe dit verhaal in elkaar zit. De heer De Goede
weet er namelijk alles van. Volgens mij is het idee dat we misschien
halverwege het jaar een nieuwe fase ingaan, maar dat de aanloopkosten
voor 2009 binnen de centrale blijven omdat er nog andere risico’s worden
verwacht. Ik zie een paar mensen knikken. In dat verband is het prudent –
dit is de eerste keer dat ik dat woord vandaag gebruik – om het op de
voorgestelde manier te doen. Bent u zelf geen risico’s aan het creëren?)
In mijn ogen niet, mijnheer Van der Meer. Er is voor gekozen om de
hoogrendementcentrale in de proeffase te houden, maar alle kosten die er nu nog
gemaakt worden en eventuele inkomsten worden vervolgens over twintig of dertig jaar
uitgesmeerd. Op een bepaald moment stappen we uit de proeffase omdat we dan
verwachten het rendement te behalen dat we nodig hebben voor de rijkssubsidie. Op dat
moment verwachten we dus dat hij gewoon normaal zal werken. Als we nu nog in de fase
verkeerden dat de centrale niet werkte en niets opleverde, dan zou ik het met u eens zijn
dat het niet prudent is om erop in te spelen. Nu hij wel werkt en we nog negen maanden
hebben, denk ik dat er iets anders aan de hand is.
De VOORZITTER deelt mee dat de volgende moties zijn ingekomen:
63° Motie van het raadslid Van Drooge inzake de begroting 2009
(opbrengsten hoogrendementcentrale) (Gemeenteblad afd. 1, nr. 549)Fout! Bladwijzer
niet gedefinieerd..
Besluit:
- De 10 miljoen euro die de hoogrendementcentrale in 2009 naar verwachting
aan resultaat zal boeken enerzijds te besteden aan een veiliger en schoner
Amsterdam, bijvoorbeeld het verwijderen van graffiti, meer straatcoaches en
meer cameratoezicht
- en anderzijds te besteden aan de uitwerking van het cradle-to-cradleconcept
in Amsterdam, bijvoorbeeld door nieuwe gebouwen volgens dit principe te
bouwen.
64° Motie van het raadslid Van Drooge inzake de begroting 2009
(coffeeshopbeleid) (Gemeenteblad afd. 1, nr. 550).
Verzoekt het college van burgemeester en wethouders het coffeeshopbeleid als
volgt te wijzigen:
1. Vanaf 1 januari 2010 geldt er een minimumafstand van 250 m tussen
coffeeshops en basisscholen en van 500 m tussen coffeeshops en
middelbare scholen.
2. Conform het uitstervingsbeleid wordt geen nieuwe gedoogverklaring verleend
voor de coffeeshops die als gevolg van het afstandscriterium worden
gesloten.
De moties maken deel uit van de beraadslaging.
De VOORZITTER geeft het woord aan mevrouw Hoogerwerf.
Mevrouw HOOGERWERF: Allereerst gaat onze dank uit naar het college en naar
alle ambtenaren voor de begroting 2009. Soms lijkt het alsof we bij de financiële
beschouwingen ons verhaal uit 2007 kunnen herhalen. Tijdens de algemene
beschouwingen zeiden we al dat de ziel eruit lijkt te zijn. Het geloof lijkt weg. Het lijkt een
herhaling van zetten te zijn. In deze begroting is er ook een herhaling van zetten te zien.
Er zijn nog steeds problemen met de Noord/Zuidlijn. Sterker nog: ze zijn groter geworden.
Er zijn nog steeds problemen met de Afvalenergiecentrale waarvan de aandrijfas brak endie nu een beetje afval verbrandt. De meeropbrengst kon daarom niet gerealiseerd
worden. Het college werkt nog steeds hard om zijn resultaten te halen en zet in op
uitvoering. We zijn al over de helft van de periode, maar een aantal problemen lijkt eerder
groter dan kleiner te worden: armoede en overlast van jongeren om er een paar te
noemen. Toch is ook een aantal punten dat D66 in 2007 noemde inmiddels verbeterd. Er
is bijvoorbeeld een deelnemingenbeleid vastgesteld. Dat is heel goed. Het zou een
belangrijke leidraad moeten zijn, maar bij de eerste de beste mogelijkheid om de ArenA te
verkopen, werd het beleid direct herzien. Dat is vreemd. Er is een regeling voor risicovolle
projecten waar we als raadsleden beter op kunnen monitoren. De prestatie-indicatoren
hebben een omslag gebracht in de cultuur van het ambtelijk apparaat. Ze dragen bij aan
meer resultaatgerichtheid en afrekenbaarheid. De fixatie van de prestatie-indicatoren
richtte zich volgens mij iets te veel op de kwantitatieve resultaten en niet op
kwaliteitseffecten. Ook wordt er soms totaal anders gemeten dan de prestatie-indicator
aangeeft. Dat geeft soms een vreemde verwarring. Een typisch voorbeeld: er staat een
prestatie-indicator in de begroting voor het aantal kinderen dat de Nederlandse taal moet
beheersen. Als bereikt resultaat staat er: 900. Wethouder, het kan toch niet zo zijn dat
straks slechts 900 kinderen in Amsterdam Nederlands kunnen spreken? Ja, raadslid zult
u zeggen, we hebben het hier over kinderen die schakelklassen moeten volgen. Het
voorbeeld illustreert echter een beetje dat de prestatie-indicatoren niet altijd gericht zijn op
de te bereiken resultaten en zeker niet over kwaliteit gaan. Het gaat natuurlijk om de
vraag: hoe spreken deze kinderen Nederlands? We zouden kunnen zeggen dat de
financiële beschouwingen vaak over techniek gaan. Als ik naar dit stuk kijk, dan is de
vraag: wat is deze begroting waard? De tijden zijn namelijk veranderd. De situatie in de
wereld verandert met rasse schreden en zal een grote impact op Amsterdam hebben. Ik
heb de wethouder nog niet of nauwelijks gehoord over de gevolgen van een mogelijke
recessie en van de kredietcrisis voor Amsterdam. Wij hebben nog steeds geen antwoord
gehad op de vraag wat de gevolgen voor Amsterdam zullen zijn. Mevrouw Ornstein wees
hier ook al op. D66 had eigenlijk verwacht dat u dat nu aan ons zou vertellen en duidelijk
zou maken wat er aan deze begroting moet worden gewijzigd.
(Wethouder ASSCHER: Ik verkeerde in de veronderstelling dat ik met de
raad had afgesproken dat we dat in november 2008 zouden doen.
Mevrouw Alberts heeft dat gevraagd en we zullen dat ook doen. Wij gaan
vanavond vanzelfsprekend ook in op datgene wat we nu zien en weten en
hoe we de gevolgen inschatten. Maar ik dacht echt dat we hadden
afgesproken dat ik in november 2009 – dus ruim op tijd voor de
slotbeschouwingen – met een dergelijke notitie zou komen.)
Ja, maar we houden hier financiële beschouwingen in een wereld die snel
verandert. D66 vindt dat we dit eigenlijk veel eerder hadden moeten doen. De PvdA en
GroenLinks vinden dat deze begroting aansluit bij een veranderende wereld, maar wij zijn
het daar niet mee eens. Wij vinden dat we andere keuzes hadden moeten maken. In het
vervolg van mijn betoog zal ik dat ook duidelijk maken. Er zijn namelijk nogal wat vragen.
Wordt de Zuidas straks stopgezet of anders gefinancierd? Wat zijn de gevolgen voor
gezamenlijke projecten als het geld van Noord-Holland niet terugkomt? Wat gebeurt er als
het aantal werklozen toeneemt? In de krant lezen we dat het aantal uitzendkrachten bij
bedrijven met rasse schreden terugloopt. Wat zijn de gevolgen voor de Amsterdamse
economie?
(De heer MULDER: Ik ben het niet met u eens dat uit de inbreng van
GroenLinks en de PvdA geconcludeerd kan worden dat wij niet in de
gaten hebben dat er een kredietcrisis is. Mijn halve speech ging over de
kredietcrisis. Wij hebben juist een aantal voorstellen gedaan op het
gebied van werkgelegenheid, armoede, de economische structuur,
woningbouw en het midden- en kleinbedrijf waarin wij onze ideeën
neerleggen en waar wij het college op aanspreken. Uw interpretatie is niet
de mijne.)
Dank u wel. Wij zullen uw voorstellen uiteraard de komende weken met een
zekere belangstelling bestuderen.Het gaat echter bovenal om het volgende: een recessie vraagt om een
betrouwbare en daadkrachtige overheid die in Amsterdam samen met bijvoorbeeld het
bedrijfsleven preventieve maatregelen neemt. Die komt met voorstellen om het
ondernemerschap te blijven stimuleren. Die samen met partners werkt aan het
consumentenvertrouwen. Juist nu is er een college nodig dat structurele keuzes maakt
om de economie op peil te houden. Dat andere investeringen durft te doen omdat ze nu
nodig zijn, gericht op de langere termijn. Het college had voorstellen moeten doen voor
ombuigingen die nodig zijn. De wethouder zei net min of meer toe om dat in november
2008 te doen. Als er een storm in aantocht is, zal de kapitein het schip moeten bijsturen
en met vaste hand moeten leiden. College, kom met voorstellen. D66 vindt dat
Amsterdam er alles aan moet doen om investeringen in de economie te blijven
bevorderen. Schiphol, de haven en de creatieve industrie zijn belangrijke pijlers van onze
economie en van de werkgelegenheid. Amsterdam zal zich, recessie of niet, moeten
blijven inzetten om zich op de lange termijn te ontwikkelen tot een metropool. De tweede
zeesluis moet er juist nu komen om de groei van de haven op peil te houden. We zullen
extra moeten investeren in het vestigingsklimaat, goede kinderopvang, een bloeiend
cultureel leven, een goede verkeersinfrastructuur en vermindering van criminaliteit. Vanuit
deze visie is het goed dat er extra geld is vrijgemaakt voor kunst en cultuur.
Juist in deze tijd moet het college zijn ambities met Topstad waarmaken. Topstad
lijkt volgens ons juist stil te staan. Voor Topstad lijken nooit fundamentele keuzes gemaakt
te zijn zoals ook blijkt uit het short stay dossier. Ook wat de doelstellingen betreft staat
Topstad stil. In 2010 moet Amsterdam in de lijst van Europese vestigingssteden op
dezelfde plaats staan en mag de stad twee plaatsen zakken op de lijst van
toeristensteden. De merkbekendheid van I Amsterdam bedraagt nu 86%. In 2010 mag dat
van het college gedaald zijn naar 50%. Wethouder, waarop baseert u dat en waarom doet
u dat? Wij denken dat structurele keuzes om de economie op peil te houden het college
nopen om extra te investeren in citymarketing om de bekendheid van Amsterdam als
vestigingsplaats te versterken. Laten we vooral ook de kleine ondernemers niet uit het
oog verliezen. Het lijkt nu alsof grote bedrijven klappen krijgen, maar hierna zal het
ongetwijfeld de beurt zijn aan het MKB en aan zelfstandige ondernemers. Investeer in de
leefbaarheid van de buurten, het voorkomen van winkeldiefstal en in bereikbare en
betaalbare locaties. Wat de dividenden aangaat: als we in moeilijke tijden terechtkomen,
moeten we nu prudent omspringen met mogelijk nieuwe gelden. Daarnaast is het de
vraag of deze dividenden sowieso al niet erg optimistisch zijn begroot gezien de
kredietcrisis. Daar is ze weer, mijnheer De Goede.
Naast extra investeringen in de economie wil D66 dat het college meer aandacht
besteedt aan de kwaliteit van het onderwijs. D66 roept het college op om een ambitieuze
agenda op het gebied van onderwijs en innovatie op te stellen. Juist in moeilijke tijden
moet je daarin extra investeren. De fractie van D66 ziet dat het college heeft besloten om
1 miljoen euro te bestemmen voor een kwaliteitsimpuls aan het onderwijs in plaats van
het uitvoeren van huisbezoeken. Dat is een stap in de goede richting. Wij vinden wel dat
een groot deel van dat bedrag aan goede naschoolse opvang besteed moet worden. De
wachtlijsten zijn nog steeds veel te lang en de kwaliteit van de gebouwen is onder de
maat. Investeer in onze kinderen en in de kwaliteit van het onderwijs. Dat is nodig om op
de lange termijn barre tijden te doorstaan.
Tot slot kan een recessie de toch al toenemende tweedeling in de samenleving
nog versterken. D66 verwacht dat vooral alleenstaanden er door de plannen van het
kabinet op achteruitgaan, eenoudergezinnen, ouderen en singles. D66 vraagt daarom aan
uw college om aandacht voor alleenstaanden in de stad. De single is altijd slechter af bij
huur- en zorgtoeslag en bijvoorbeeld ook bij het erfrecht. Hij of zij betaalt altijd meer. Dan
praat ik nog niet eens over hotelkamers, de kans op de huizenmarkt, kinderopvang en
kinderbijslag. Voor D66 moet overheidsbeleid leefvormneutraal zijn, net zoals sekse of
geaardheid er niet toe mag doen. In Amsterdam is 40% van de mensen tussen 25 en
40 jaar alleenstaand. De Amsterdamse D66-fractie wil dat de gemeente Amsterdam
bewuster gaat kijken naar de effecten van het beleid voor singles en dat lokale
belastingen eerlijker worden toegepast. Een voorbeeld: in Slotervaart betaleneenpersoonshuishoudens in 2009 bijna 234 euro voor de inzameling en verwerking van
huishoudelijk afval. Meerpersoonshuishoudens betalen 312 euro. Wij willen een
onderzoek naar de scheve verhoudingen tussen eenpersoonshuishoudens en
meerpersoonshuishoudens. Wethouder, ik roep u op in dit onderzoek antwoord te geven
op vragen als: betalen singles meer lokale belastingen? Worden er voldoende woningen
voor singles gebouwd? En kom met maatregelen zodat ook zij in moeilijke tijden er niet op
achteruitgaan. Wij hebben daarvoor een motie meegenomen.
(De heer VAN DER MEER: Mevrouw Hoogerwerf, hoe scheef vindt u
deze verhoudingen? Eenpersoonshuishoudens verbruiken over het
algemeen ook meer per persoon dan gezinnen of
tweepersoonshuishoudens.)
Ik weet niet waar u dat op baseert. Volgens mij verbruikt een persoon net zoveel
als elk ander persoon. Wij willen juist een onderzoek naar deze scheefgroei om na te
gaan of eenpersoonshuishoudens niet te veel betalen. Laten we eerst de feiten
onderzoeken en dan de beelden uitwisselen, mijnheer Van der Meer.
Ik kom aan het eind van mijn betoog. D66 roept dit college op om structurele
keuzes te maken. Wacht niet af en wacht zeker niet tot de voorjaarsnota, maar kom met
een plan van aanpak en met mogelijke wijzigingen in deze begroting. Investeer extra in
het ondernemersklimaat, het onderwijs en in innovatie. In deze tijden hebben we geen
behoefte aan een afwachtend college.
De VOORZITTER deelt mee dat de volgende motie is ingekomen:
65° Motie van het raadslid Hoogerwerf inzake de begroting 2009
(alleenstaanden) (Gemeenteblad afd. 1, nr. 551)Fout! Bladwijzer niet gedefinieerd..
Roept het college van burgemeester en wethouders op:
Om onderzoek te doen naar de scheve verhoudingen tussen
eenpersoonshuishoudens en meerpersoonshuishoudens en rekening te houden met deze
doelgroep in het ontwikkelen van beleid.
De motie maakt deel uit van de beraadslaging.
De VOORZITTER: Daarmee zijn wij aan het eind gekomen van de eerste termijn
van de raad. Zoals we hebben afgesproken, gaan wij hier vanavond op in. Wij hadden
afgesproken dat we vanmiddag nog de broedplaatsen zouden bespreken. Hoewel
wethouder Van Poelgeest mij heeft gezegd dat hij vanavond toch aanwezig is, stel ik voor
om dit onderwerp toch nog te behandelen. Ik denk dat we dat voor 16.30 uur af kunnen
wikkelen.
(De heer NEDERVEEN: Ik weet uit betrouwbare bron dat er een motie bij
dit punt wordt ingediend. Daardoor denk ik dat we iets meer tijd nodig
hebben.)
Als u zegt dat we dat niet moeten doen, dan kunnen we elkaar wat extra tijd
gunnen en vanavond om 19.30 uur verder gaan. Is dat een goed plan? Dan schors ik de
vergadering tot 19.30 uur.
De verdere behandeling van dit punt wordt even aangehouden.
De VOORZITTER schorst de vergadering om 16.25 uur.INDEX
465 Voordracht van het college van burgemeester en wethouders van 26 augustus 2008
tot vaststelling bijzondere Subsidieverordening belangenbehartiging..............................5
500 Voordracht van het college van burgemeester en wethouders van 11 september
2008 tot vaststelling van de begroting voor 2009.......................................................2, 23
501 Voordracht van het college van burgemeester en wethouders van 9 september 2008
tot intrekking bijdrageregeling Bouwactiviteiten Noord/Zuidlijn en Kaderverordening
bijdrage bouwactiviteiten en vaststelling tegemoetkomingsregeling Bouwactiviteiten
Noord/Zuidlijn ruwbouwfase 2008-2010...........................................................................2
502 Voordracht van het college van burgemeester en wethouders van 7 oktober 2008
inzake nv Luchthaven Schiphol: uitvoering van project Hermes......................................6
503 Voordracht van het college van burgemeester en wethouders van 1 juli 2008 tot
kennisneming van het project Kwaliteitsimpuls basisscholen Amsterdam.......................2
504 Voordracht van het college van burgemeester en wethouders van 24 juni 2008 tot
kennisneming van de evaluatie homo-emancipatie in het voortgezet onderwijs 2007....2
505 Voordracht van het college van burgemeester en wethouders inzake nieuw voorstel
eigen bijdrage...................................................................................................................3
506 Voordracht van het college van burgemeester en wethouders van 26 augustus 2008
tot beschikbaarstelling van een krediet voor verbouwing en inrichting van het pand
Wibautstraat 212-214 ten behoeve van het projectbureau Wibaut aan de Amstel..........3
507 Voordracht van het college van burgemeester en wethouders van 16 september
2008 tot vaststelling programma Broedplaatsen 2008-2012............................................3
508 Voordracht van het college van burgemeester en wethouders van 16 september
2008 inzake het onteigeningsplan Warderschip...............................................................3
509 Voordracht van het college van burgemeester en wethouders van 16 september
2008 tot vaststelling hogere waarden in partiële herziening bestemmingsplan IJburg,
eerste fase........................................................................................................................3
510 Voordracht van het college van burgemeester en wethouders van 16 september
2008 tot vaststelling partiële herziening bestemmingsplan IJburg eerste fase................3
511 Voordracht van het college van burgemeester en wethouders van 23 september
2008 tot beschikbaarstelling van een rendabel krediet ten behoeve van All IP...............4
512 GEHEIM.......................................................................................................................6
513 Voordracht van het college van burgemeester en wethouders van 19 augustus 2008
tot beschikbaarstelling van een krediet ten behoeve van de verbouwing van de
kantoorlocatie Stationsplein 7 c.a. in het kader van de samenvoeging van het
projectbureau en adviesbureau Noord/Zuidlijn.................................................................4
514 Voordracht van het college van burgemeester en wethouders van 2 september 2008
tot intrekking Verordening parkeerbelastingen 2008 en vaststelling Verordening
parkeerbelastingen 2009..................................................................................................4
515 Voordracht van het college van burgemeester en wethouders van 2 september 2008
tot intrekking Parkeerverordening 2007, vaststelling Parkeerverordening 2009 en
wijziging Verordening op de stadsdelen...........................................................................4
516 Voordracht van het college van burgemeester en wethouders van 22 april 2008 tot
vaststelling nota Wonen in de metropool, Woonvisie Amsterdam tot 2020.....................4
517 Voordracht van het college van burgemeester en wethouders van 19 augustus 2008
tot kennisneming van het rapport Voorstelling van uitvoering, opgesteld naar aanleiding
van de motie-Riem Vis (nr. 807 van 2006) inzake onderzoek cultuuraccommodaties.....5
518 Voordracht van het college van burgemeester en wethouders van 2 september 2008
inzake overdracht cultuurpanden stadsdeel Centrum......................................................5
519 Voordracht van het college van burgemeester en wethouders van 30 september
2008 inzake advies zendtijdtoewijzing Salto.....................................................................5
520 Voordracht van het college van burgemeester en wethouders van 16 september
2008 tot vaststelling van de notitie Evaluatie van de uitvoering van de motie-Reuten (nr.
50 van 2005).....................................................................................................................5521 Voordracht van het college van burgemeester en wethouders van 10 juni 2008
inzake de notitie, getiteld: Scheiding van kerk en staat....................................................5
522 Notitie van de raadsleden mevrouw M.C. van der Garde en de heer E. Ünver van
12 juni 2008 getiteld: Re-integratie: Weer aan het werk.................................................17
523 Notitie van het raadslid de heer A.J.C. de Wit van 19 september 2008 getiteld:
Zorghotels.......................................................................................................................17
524 Notitie van het raadslid mevrouw M.M. van der Pligt van 6 oktober 2008 getiteld:
Korte metten met segregatie in het onderwijs; ofwel ‘de gelukkige school’...................17
526 Notitie van de raadsleden mevrouw J.E. Bos, de heer D.B. Sajet,
mevrouw R. Logtenberg en mevrouw L.F. Manuela van 14 oktober 2008 getiteld: de
toegang tot de Wet maatschappelijke ondersteuning in de praktijk: Een quick scan van
de Loketten Zorg en Samenleven in de stadsdelen van Amsterdam.............................17
528 Voordracht van het college van burgemeester en wethouders van 24 juni 2008 tot
kennisneming van de voortgang 2006-2007 uitvoeringsplan Studentenhuisvesting........4
532 Voordracht van het college van burgemeester en wethouders van 16 september
2008 tot vaststelling van de nota Slimme haven, Havenvisie gemeente Amsterdam
2008-2020.........................................................................................................................6
533 Voordracht van het college van burgemeester en wethouders van 30 september
2008 tot kennisneming van Aldersadvies: middellangetermijnontwikkeling Schiphol tot
2020..................................................................................................................................6
534 Actualiteit van het raadslid mevrouw Van der Pligt van 20 oktober betreffende
dreigende ontslagen id-medewerkers in Amsterdam.......................................................5
538 Motie van het raadslid Mulder c.s. inzake de begroting 2009 (kredietcrisis).............28
539 Motie van het raadslid Roos c.s. inzake de begroting 2009 (jeugdsportfonds)........29
540 Motie van het raadslid Roos c.s. inzake de begroting 2009 (omlaag brengen
energiekosten minima)....................................................................................................29
541 Motie van het raadslid Bos c.s. inzake de begroting 2009 (beter wonen voor
ouderen)..........................................................................................................................29
542 Motie van het raadslid Sajet c.s. inzake de begroting 2009 (Agenda 22).................29
543 Motie van het raadslid Straub inzake de begroting 2009 (Schorerstichting).............30
544 Motie van het raadslid Ünver inzake de begroting 2009 (eenmalige uitkering
armoedegelden)..............................................................................................................30
545 Motie van het raadslid Ornstein c.s. inzake de begroting 2009 (economische
structuurversterking).......................................................................................................37
546 Motie van het raadslid Ornstein inzake de begroting 2009 (inzichtelijke begroting).37
547 Amendement van het raadslid Van der Meer c.s. inzake de begroting 2009 (extra
middelen voor IJburg).....................................................................................................41
548 Amendement van het raadslid Ivens inzake de begroting 2009...............................46
549 Motie van het raadslid Van Drooge inzake de begroting 2009 (opbrengsten
hoogrendementcentrale).................................................................................................50
550 Motie van het raadslid Van Drooge inzake de begroting 2009 (coffeeshopbeleid)...50
551 Motie van het raadslid Hoogerwerf inzake de begroting 2009 (alleenstaanden)......53
Afschrift van een brief aan het college van burgemeester en wethouders van mevrouw L.
Wesseling-van der Kleij en de heer H. van der Kolk namens de
bewonersvertegenwoordigers in de Commissie Regionaal Overleg luchthaven Schiphol
(CROS) voor Amsterdam van 2 oktober 2008 inzake advies Alders over de ontwikkeling
van Schiphol tot en met 2020.........................................................................................19
Brief van Afdeling Bestuursrechtspraak van de Raad van State van 1 oktober 2008 inzake
uitspraak op het hoger beroep van de Stichting Bestuursassistentie Mokum Mobiel '99
tegen de uitspraak van 10 december 2007 in het geding tussen de stichting en de
gemeenteraad van Amsterdam......................................................................................20
Brief van de heer E. van der Burg, fractievoorzitter van de VVD van 15 oktober 2008
inzake terugtrekking van het raadslid de heer R.E. Flos uit de Rekeningencommissie
per 1 januari 2009 en benoeming van het raadslid de heer A.J.C. de Wit in de
Rekeningencommissie per 1 januari 2009......................................................................20Brief van de heer F. Ossel, wethouder Haven van 17 oktober 2008 inzake nota Slimme
haven, Havenvisie Gemeente Amsterdam 2008-2020...................................................22
Brief van de heer F. Ossel, wethouder Werk en Inkomen, voorzitter van het bestuurlijk
overleg Platform Arbeidsmarkt en Onderwijs, mede namens Colo (samenwerkende
kenniscentra voor beroepsonderwijs en bedrijfsleven) van maandag 29 september 2008
inzake Barometer stageplaatsen en leerbanenmarkt in Amsterdam..............................21
Brief van de heer Herrema, wethouder Verkeer en Vervoer van 27 oktober 2008 inzake
wijzigingen in de voordrachten Parkeerverordening en Verordening parkeerbelastingen
........................................................................................................................................22
Brief van de heer L. Verbeek, namens het dagelijks bestuur van de stadsregio Amsterdam
van 1 september 2008 inzake aanbieding openbaarvervoer-visie 2010-2030, Regionaal
ov als impuls voor de metropool Amsterdam..................................................................17
Brief van de heer L. Verbeek, namens het dagelijks bestuur van de stadsregio Amsterdam
van 25 september 2008 inzake Tariefverordening WP2000 stadsregio Amsterdam.....18
Brief van de heer M. van Poelgeest, wethouder Ruimtelijke Ordening van 21 oktober 2008
inzake programma Broedplaatsen 2008-2012................................................................22
Brief van het Ministerie van Verkeer en Waterstaat van 3 oktober 2008 inzake plaatsing
van verkiezingsborden voor de waterschapsverkiezingen.............................................21
Brief van mevrouw J. Sargentini, fractievoorzitter Groenlinks van 29 oktober 2008 met de
mededeling dat de heer B. Geurts zijn lidmaatschap in de gemeenschappelijke regeling
Stichting Goois Natuurreservaat opzegt en verzoekt tot aanwijzing van hem tot
plaatsvervangend lid in de gemeenschappelijke regeling Recreatieschap Spaarnwoude
........................................................................................................................................23
Brief van mevrouw M.C. van der Garde, fractievoorzitter PvdA van 28 oktober 2008 met
de mededeling dat mevrouw D. Kaplan haar lidmaatschap in de gemeenschappelijke
regeling Recreatieschap Spaarnwoude opzegt en verzoekt tot aanwijzing van de heer
D. Sajet tot lid in de gemeenschappelijke regeling Stichting Goois Natuurreservaat....22
Brief van Ministerie van Binnenlandse Zaken en Koninkrijksrelaties van 17 september
2008 inzake uitnodiging deelname experiment stemmen in een willekeurig stemlokaal
bij de Europese verkiezingen op 4 juni 2009..................................................................18
Brief van Platform Arbeidsmarkt en Onderwijs van 23 september 2008 inzake aanbieding
van het rapport 'Weten wat je wilt'..................................................................................18
Ledenbrief van LOGA van 3 oktober 2008 inzake zorgverzekering: wijziging CAR-UWO21
Ledenbrief van VNG van 10 oktober 2008 inzake omgevingsdiensten: maatschappelijk
debat uitvoering leefomgevingstaken.............................................................................21
Ledenbrief van VNG van 14 oktober 2008 inzake meerjarig aanvullende uitkering I-deel
WWB...............................................................................................................................21
Ledenbrief van VNG van 15 oktober 2008 inzake ambities voor participatie.....................21
Ledenbrief van VNG van 17 september 2008 inzake duurzaam inkopen..........................18
Ledenbrief van VNG van 17 september 2008 inzake handreiking bij toezicht en
opsporingsonderzoeken en ledenbrief............................................................................18
Ledenbrief van VNG van 17 september 2008 inzake spoorboekje voor maatschappelijke
voorzieningen en website sociaal fysiek.........................................................................18
Ledenbrief van VNG van 30 september 2008 inzake aanlevering door het Centraal
Bureau voor de Statistiek van gegevens met betrekking tot bouwstatistieken en
woningvoorraadcijfers.....................................................................................................19
Raadsadres van All Included van 26 september 2008 inzake klacht bij de Nationale
Ombudsman aangaande het grootschalig politieoptreden bij de inval in Grand Café Het
Vervolg op 16 juni 2007..................................................................................................19
Raadsadres van de heer A.J. Huisman, voorzitter van de gemeenteraad van de gemeente
Reimerswaal van 9 september 2008 inzake aangenomen motie inzake subsidiëring van
milieuorganisaties...........................................................................................................17
Raadsadres van de heer F. Wouters, directeur van Vogelbescherming Nederland van
zaterdag 18 oktober 2008 inzake reactie op de aangenomen motie door de
gemeenteraad van Reimerswaal betreffende opschorting van subsidies, met name aan
Vogelbescherming Nederland.........................................................................................21Raadsadres van de heer G.H.M. Flinkers, waarnemend griffier, namens het presidium van
de gemeenteraad van Dinkelland van 6 oktober 2008 inzake aangenomen motie over
het voorgenomen pakket AWBZ-(ombuigings)maatregelen per 1 januari 2009............21
Raadsadres van de heer H. Krikke en anderen namens de Protestantse Kerk en
Protestantse Diaconie Amsterdam van oktober 2008 inzake de notitie Scheiding kerk en
staat................................................................................................................................22
Raadsadres van de heer mr. H.C.F. Smeets, namens Vesteda van 10 oktober 2008
inzake short stay beleid van de gemeente Amsterdam..................................................20
Raadsadres van de heer R. Weissman, voorzitter Stichting Vondelpark Openluchttheater
en artistiek directeur Amsterdamse Toneelschool & Kleinkunstacademie van 16 oktober
2008 inzake het Kunstenplan 2009-2012.......................................................................22
Raadsadres van de heer T. Smolders en mevrouw G. Wildeman, namens
gemeenteraad.nl van 23 oktober 2008 inzake alertheid bij de begrotingsbehandeling.22
Raadsadres van de portefeuillehouders Verkeer van de stadsdelen van 22 oktober 2008
inzake Verordening parkeerbelastingen 2009................................................................22
Raadsadres van drs. A. van der Rest, secretaris-directeur van de Onderwijsraad van
30 september 2008 inzake Werkprogramma 2009 van de Onderwijsraad....................19
Raadsadres van een burger van 12 oktober 2008 inzake aanpassing in verband met
installatie watermeters....................................................................................................20
Raadsadres van een burger van 12 september 2008 inzake afhandeling van zijn
raadsadres van 20 augustus 2008 betreffende de folder van de Dienst Werk en
Inkomen 'Op weg naar werk'...........................................................................................17
Raadsadres van een burger van 16 september 2008 inzake klachten over het opdraaien
voor de kosten van de Noord/Zuidlijn door de Amsterdammer......................................18
Raadsadres van een burger van 19 september 2008 inzake gemeentebeleid ten aanzien
van witte en zwarte scholen............................................................................................18
Raadsadres van een burger van 20 augustus 2008 inzake afhandeling van zijn
raadsadres d.d. 17 juni 2008 betreffende anoniem onderzoek door de Dienst Werk en
Inkomen en de Universiteit van Amsterdam...................................................................17
Raadsadres van een burger van 4 oktober 2008 inzake huisartsenpost en apotheker in
het St. Lucas Andreas ziekenhuis..................................................................................20
Raadsadres van een burger van 6 oktober 2008 inzake gevaarlijke zorgexperimenten
door politie Zaanstreek-Waterland..................................................................................20
Raadsadres van een burger van 6 oktober 2008 inzake plan Amsterdam voor vergunning
short stay verhuur...........................................................................................................19
Raadsadres van een burger van 7 oktober 2008 inzake SPDC Oost................................19
Raadsadres van fracties van PvdA, VVD, GroenLinks en D66 van stadsdeelraad Oud-
Zuid van 16 september 2008 inzake gevolgen van en communicatie over herprofilering
Stadhouderskade............................................................................................................18
Raadsadres van mevrouw A. Verlaan, voorzitter van de Adviesraad Diversiteit en
Integratie van 16 oktober 2008 inzake reactie op de notitie Scheiding kerk en staat....20
Raadsadres van mevrouw G. van Oudenallen van 30 september 2008 inzake vaststelling
fractiebudget 2006 en informatie naar stichtingen die daarmee te maken hebben........20
Raadsadres van UPC van 30 september 2008 inzake innovatie fiber power internet door
UPC.................................................................................................................................21
Raadsadres van Vereniging van Eigenaren 1e Weteringdwarsstraat 68A van
28 september 2008 inzake aansprakelijkstelling voor verzakkingen panden als gevolg
van de werkzaamheden aan de Noord/Zuidlijn..............................................................19
Raadsadres van wethouder Herrema van 9 oktober 2008 inzake kredietaanvraag voor de
verbouwing van de kantoorlocatie Stationsplein 7 c.a. in het kader van de
samenvoeging van het projectbureau en adviesbureau Noord/Zuidlijn.........................19