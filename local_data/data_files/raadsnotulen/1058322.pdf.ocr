Gemeente Amsterdam
% Gemeenteraad R
% Gemeenteblad
% Raadsnotulen
Jaar 2013
Afdeling 2
Vergaderdatum 27 november 2013
Publicatiedatum
Avondzitting op woensdag 27 november 2013
Voorzitter: mr. Van der Laan, burgemeester, alsmede het raadslid mevrouw Ornstein,
plaatsvervangend voorzitter.
Raadsgriffier: mevr. mr. M. Pe.
Verslaglegging: de heer Seelen (Notuleerservice Nederland).
Voorzitter: mevrouw Ornstein
De VOORZITTER heropent om 19.35 uur de 's middags geschorste vergadering.
De VOORZITTER: Ik zal eerst enkele huishoudelijke mededelingen doen. Als
eerste de mededeling dat de heer Weevers vandaag niet aanwezig is zodat dit duidelijk is
in verband met de stemmingen die hebben plaatsgevonden. Voor vanavond heeft
mevrouw Van der Velde zich afgemeld en misschien ook de heer Van Lammeren. Later
zal echter duidelijk worden of dit ook het geval is.
Belangrijk zijn ook de spreektijden. Spits uw oren. De PvdA: 21 minuten, de VVD:
19 minuten, Groenlinks: 16 minuten, D66: 12 minuten, de SP: 9 minuten, het CDA:
10 minuten, Red Amsterdam: 15 minuten, de Partij voor de Dieren: 5 minuten, Trots:
15 minuten, Witte Stad: 16 minuten. Het college heeft nog 22 minuten.
18
Voordracht van het college van burgemeester en wethouders van 29 oktober
2013 tot kennisnemen van de 8-maandsrapportage 2013 en vaststellen van onderdelen
van de 8-maandsrapportage 2013 (Gemeenteblad afd. 1, nr. 1038)
Bij dit agendapunt worden de ingekomen stukken nrs. 28 en 31 betrokken.
De VOORZITTER geeft het woord aan de heer Van Drooge.
De heer VAN DROOGE: We hebben een keurige 8-maandsrapportage gekregen.
We hebben er in de commissie over gesproken en daar heb ik de belangstelling van mijn
medeleden en van de wethouder gevraagd voor de dividenden van deelnemingen. In het
bijzonder twee deelnemingen: het verzelfstandigde Havenbedrijf en het eveneens
verzelfstandigde Gemeentevervoerbedrijf. Bij beide bedrijven boekt het college in deze 8-
maandsrapportage meer dividend in dan begroot is. In de begroting staat een veel lager
bedrag en bij de 8-maandsrapportage is het hoger. Voor het Havenbedrijf heeft de
1
Jaar 2013 Gemeente Amsterdam

Afdeling 2 Gemeenteraad R

Vergaderdatum 27 november Raadsnotulen

2013

wethouder Financiën mijn vraag erover afdoende beantwoord door te zeggen dat het
college zich zal houden aan de afspraken die zijn gemaakt bij de verzelfstandiging van de
haven. Op dat moment heeft de raad namelijk besloten dat de dividenden van de haven
per raadsbesluit zijn vastgelegd voor 2013, 2014 en 2015. Oorspronkelijk was het bij de
verzelfstandiging de bedoeling om alle winsten eruit te halen. De raad heeft daar ‘nee!
tegen gezegd. In het tweede voorstel is dit voor drie jaar vastgelegd. In de 8-
maandsrapportage is het bedrag opgehoogd. Dat kan niet, want de raad heeft er een
besluit over genomen. De wethouder heeft toegezegd dat het college zich zal houden aan
de afspraken. Ik wil dat graag nog een keer van de wethouder horen.

Bij het Gemeentevervoerbedrijf heeft de wethouder mijn vragen niet afdoende
beantwoord. In de begroting van 2013 heeft het college voor het Gemeentevervoerbedrijf
een dividenduitkering van 3,6 miljoen euro ingeboekt. Voor alle duidelijkheid: die
3,6 miljoen euro is een betaling voor de 600 miljoen euro die de gemeente als lening aan
het Gemeentevervoerbedrijf heeft gegeven. Daarvoor krijgen we jaarlijks een bedrag
terug als rentebijdrage. Dat is dus niet zomaar een dividend. Het is in feite een
rentebetaling. Nu is het bedrag van 3,6 miljoen euro ineens met 6,5 miljoen euro
opgehoogd. Er wordt 6,5 miljoen euro meer uit het Gemeentevervoerbedrijf gehaald.
Kunnen we even vangen, moet de wethouder gedacht hebben. We weten echter allemaal
dat datzelfde Gemeentevervoerbedrijf haltes opheft en bezuinigt op sociale veiligheid. Ik
heb de heer Winsemius gewaarschuwd dat ik dit vanavond tegen hem zou zeggen. Hij
roept als eerste in elke commissievergadering: denk erom, u mag niet bezuinigen. Wat
doet dit college? Het haalt 6,5 miljoen euro uit het Gemeentevervoerbedrijf. En dan tegen
de kiezers zeggen: er mag niet bezuinigd worden, haltes moeten blijven. Dat is bedrog. U
kunt dat niet doen. Wij hebben afgesproken dat er 3,6 miljoen euro uitgehaald zou
worden. Meer niet. Twee, drie jaar geleden, toen we over de verzelfstandiging van het
Gemeentevervoerbedrijf debatteerden, hebben we gezegd dat het niet zomaar een bedrijf
is. Het is een bedrijf van ons. We gaan niet aanbesteden, maar inbesteden. Bij
aanbesteden kunnen we zeggen: ik wil een superdividend hebben. Bij inbesteden, waarbij
het ons eigen bedrijf is, kunnen we dat niet zomaar zeggen. Daarom: wethouder, wat
heeft zich daar afgespeeld? Is het Gemeentevervoerbedrijf bij u op bezoek geweest en
heeft het gezegd: ik heb nog 6,3 miljoen euro voor u? Ik kan mij dat niet voorstellen. Ik
kan mij niet voorstellen dat dat is gebeurd. U zegt steeds bij verzelfstandigingen dat we
een raad van commissarissen hebben die over het dividend praat. In de
aandeelhoudersvergadering kunt u dat aan de orde stellen. Wat is daar gebeurd,
wethouder? Waarom hebt u dit gedaan? U kunt niet tegen het Gemeentevervoerbedrijf
zeggen: het is de flappentap van het college. Geld te kort? Even pinnen bij het
Gemeentevervoerbedrijf. Kortom: ik dien een amendement in en wil van de wethouder
horen dat hij zijn toezegging in de commissie gestand doet. In het amendement stellen wij
dat we geen 10,1 miljoen euro eisen, maar de 3,6 miljoen euro die normaal is en niet
anders.

(De heer MULDER: Ik ben ontdaan door het emotionele betoog van de
heer Van Drooge. Ik heb echter ook van mijn moeder geleerd dat ik
mensen die een beetje emotioneel zijn af en toe even moet laten uitrazen
voordat we de ratio weer te pakken hebben. Ik heb altijd veel respect voor
mensen die met een kanon op een mug schieten, want dat maakt deze
uitzending voor de kijkers thuis ook iets leuker. Volgens mij is hier echter
gewoon sprake van een meevaller vanwege iets andere afspraken met de
stadsregio. Het zou natuurlijk echt een groot schandaal zijn als de
wethouder Financiën deze meevaller niet zou melden in de 8-

2
Jaar 2013 Gemeente Amsterdam

Afdeling 2 Gemeenteraad R

Vergaderdatum 27 november Raadsnotulen

2013

maandsrapportage. Daar is de 8-maandsrapportgae voor. Wat wij
vervolgens met die meevaller doen, kunnen we op de daarvoor geëigende
momenten bespreken. Dan zullen wij ook alle voorstellen van de heer
Winsemius in de commissie weer afstoffen om te bepalen wat we met die
meevaller doen. Volgens mij maakt u zich nu iets té kwaad om iets té
weinig.)

De heer Mulder slaat de plank finaal mis. Er is enkele jaren geleden met het
Gemeentevervoerbedrijf afgesproken, toen u ook al in de raad zat, want u hebt al enkele
periodes achter de rug, dat er jaarlijks 3,6 miljoen euro uitgehaald zou worden als
rentevergoeding voor het bedrag dat wij aan het Gemeentevervoerbedrijf hebben
geleend. Dat is de afspraak. De rest van het geld zou in het Gemeentevervoerbedrijf
blijven, want het Gemeentevervoerbedrijf moet sterk zijn. Verder leeft het totale openbaar
vervoer in Amsterdam van een subsidie. Er is een afspraak gemaakt tussen de gemeente
Amsterdam en de stadsregio over de manier waarop we ermee om zouden gaan:
3,6 miljoen euro. U zegt nu dat de wethouder dit geld moet melden. Ik heb net aan de
wethouder gevraagd wat zich daar heeft afgespeeld zodat het bedrijf zomaar opeens
zegt: ik heb wat over. Het bedrijf heeft het geld namelijk heel hard nodig om allerlei
maatregelen te treffen voor een beter openbaar vervoer. Ik vind het een politieke zaak om
hier te besluiten dat wij meer uit het Gemeentevervoerbedrijf plukken omdat dit ten koste
gaat van het openbaar vervoer. Ten koste van de Amsterdammer, mijnheer Mulder. Dan
moet u niet zeggen: de wethouder moet het toch melden? Natuurlijk moet hij het melden
als hij dat met het Gemeentevervoerbedrijf heeft uitonderhandeld. Ik wil echter weten wat
er gebeurd is en ik ben er politiek gezien faliekant tegen. Hij moet dit niet en passant in de
8-maandsrapportage opnemen. Hij moet eerst een politieke discussie voeren en dan
proberen om dat geld bij het Gemeentevervoerbedrijf te halen. Ik wil ook weten wat er met
de stadsregio is afgesproken. De stadsregio heeft namelijk ook afspraken met ons
gemaakt over de 3,6 miljoen euro. Mijn geheugen is goed, mijnheer Mulder. Ik kan mij de
discussie nog heel goed herinneren die we hier hebben gevoerd, ook met u. Ik wacht het
antwoord van de wethouder af.

De VOORZITTER geeft het woord aan de heer De Goede.

De heer DE GOEDE: Ik heb een vraag aan de heer Wiebes. Ik hoop dat hij zo
meteen nog komt. Wij vragen ons af waarom hij na de 8-maandsrapportage zulk een
goede brief naar de raad heeft gestuurd. We hebben een aantal vragen gesteld over
dingen die niet klopten. De informatie in de brief is precies de informatie die wij voortaan
in de 8-maandsrapportage willen hebben. Het gaat vooral over het begrip ‘redengevende
verklaring’. Als er meer of minder geld ergens aan wordt uitgegeven, dan wordt het nu
gemeld in de 8-maandsrapportage. Voor ons is het echter interessant om te weten
waarom dat het geval is. De brief waar meerdere punten in stonden is voor ons
interessant. Daarom verzoeken we de wethouder of dit voortaan met de 4- en 8-
maandsrapportages integraal kan worden meegezonden en niet als aparte brief. De
discussies die we gevoerd hebben, voeren we bij de jaarrekening graag nog een keer.

De VOORZITTER: Ik kan u meedelen dat wethouder Wiebes vanavond
geoorloofd afwezig is in verband met een bespreking met een van de ministers in Den
Haag.

De VOORZITTER deelt mee dat het volgende amendement is ingekomen:

3
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen

2013

48° Amendement van het raadslid Van Drooge inzake de 8-
maandsrapportage (dividenduitkering Gemeentevervoerbedrijf aan gemeente niet
verhogen met 6,5 miljoen euro) (Gemeenteblad afd. 1, nr. 1082).

Besluit:

De voordracht onder punt B1 en bijlage O op pagina 7 gewijzigd vast te stellen
door de dividenduitkering van het Gemeentevervoerbedrijf aan de gemeente niet met
6,5 miljoen euro te verhogen naar 10,1 miljoen euro, maar te houden op 3,6 miljoen euro,
conform de begroting 2013.

Het amendement maakt deel uit van de beraadslaging.

De VOORZITTER geeft het woord aan de heer Mulder.

De heer MULDER: Technisch gesproken gaat mijn bijdrage over eenzelfde
onderwerp als dat van de heer Van Drooge. Wij houden geld over bij een bepaalde post.
Bij ons ligt de gevoeligheid vooral bij het zorgdossier. Voor de hulp bij het huishouden is
ongeveer 9 miljoen euro ‘over’. De heer Van der Burg is er in de commissie uitvoerig op
ingegaan. Wij vonden het een logisch pleidooi, maar wij maken ons toch zorgen. We
hebben ons voorbereid op rijksbezuinigingen. Die zijn enigszins uitgesteld, na veel strijd
van onder andere de Partij van de Arbeid in de Tweede Kamer. Daardoor zijn we nu te
goed aan het bezuinigen, althans op dit moment. De wethouder heeft echter ook gezegd
dat we het geld dat we nu te goed bezuinigd hebben weer gaan gebruiken om de
bezuinigingen op de zorg die nog op ons afkomen in de komende jaren te verzachten. Dat
is een erg belangrijk punt. Ik wil daarom nadrukkelijk in deze raad aan de orde stellen dat
beide zaken voor ons onlosmakelijk met elkaar verbonden zijn. Het geld dat we nu te
goed bezuinigd hebben, willen we in de toekomst blijven inzetten voor de zorg.

(Mevrouw POOT: Deze discussie voerden we ook in de commissie, maar
dan met mijn collega van GroenLinks. U bent natuurlijk nog niet zo lang
financieel woordvoerder, maar het is een goed gebruik om bij de
jaarrekening een integrale afweging te maken over geld dat wij niet
uitgeven. Wilt u dat nu doorbreken?)

Soms kan ervaring tegen iemand werken en soms mee. Ik heb mij laten vertellen
dat het bij deze bezuinigingen op de zorg van tevoren zo bedacht was. We moeten vroeg
bezuinigen zodat we straks de pijn verzachten. Ik heb altijd begrepen dat het een soort
integrale afspraak was, ook politiek gezien. Daarom maak ik geen faux pas door dit zo te
stellen. De kern is natuurlijk dat wij de zorg heel erg belangrijk vinden en dus ook dit punt.
Mocht ik hier een faux pas maken, dan is dat ongetwijfeld alleen maar te wijten aan mijn
geringe ervaring als financieel woordvoerder.

(Mevrouw POOT: Dat is heel fijn. Ik ga er daarom van uit dat u het
gewoon met de VVD en met de andere partijen eens bent dat we bij de
jaarrekening integrale afwegingen maken over geld dat over is.)

Op het gevaar af dat het nu erg ingewikkeld wordt: ja, wij maken per definitie die
afspraak bij de jaarrekening. Er ligt echter ook een oud voornemen om bij de zorg in de
toekomst de bezuinigingen te verzachten. Uiteindelijk maakt het ons niet uit hoe we dat
doen, als we die bezuinigingen in Amsterdam maar verzachten. Het gaat uiteindelijk om
de mensen die de hulp bij het huishouden wel degelijk nodig hebben en voor wie de
bezuinigingen te groot zijn.

4
Jaar 2013 Gemeente Amsterdam
Afdeling 2 Gemeenteraad R
Vergaderdatum 27 november Raadsnotulen

2013

De VOORZITTER geeft het woord aan mevrouw Roodink.

Mevrouw ROODINK: D66 kijkt graag kritisch naar het tempo waarin de
bezuinigingen worden gerealiseerd. We begrijpen uit de verschillende rapportages dat er
nog minimaal 50 miljoen euro incidenteel geld ingezet moet worden om de kapitaallasten
te verlagen. Dat doen we omdat de vertraging die optreedt bij het inboeken van
besparingen moet worden gecompenseerd. Dit is de letterlijke tekst in de begroting.
Pagina 10, wethouder. Gelukkig tonen de cijfers in de 8-maandsrapportage aan dat er
waarschijnlijk inderdaad ruimte zal zijn voor het versneld afboeken van activa en dat we
dat incidentele geld bij de jaarrekening ook daadwerkelijk hebben. Dat is mooi. Aan de
cijfers in de 8-maandsrapportage zien we ook dat er nogal grote schommelingen zijn.
Neem het overschot op het inkomensdeel van de uitkeringen. Ook bij kleinere posten
ontstaan soms tekorten. Mevrouw Poot wees daar in de commissie al op. Ik noem de
inkomsten uit erfpacht. In deze gemeenteraad hebben we al heel vaak gesproken over de
toegankelijkheid van allerlei financiële rapportages. Als we onze cijfers echter baseren op
cijfers die gebaseerd zijn op het jaar 2009, dan kunnen we heel lang praten over de
toegankelijkheid en de leesbaarheid van rapportages, maar dan gaat er voor ons toch iets
mis. D66 wil daarom aandacht vragen voor de basis zodat we zinvolle vergelijkingen
kunnen maken. Daarom wezen we in de commissievergadering al op het feit dat wij
appels met appels willen vergelijken. D66 is er dan ook niet van onder de indruk dat de
gemeente Amsterdam in 2013 een grotere krimp van de personele bezetting kent dan het
landelijke gemiddelde in 2012. Wethouder, u hebt uitgelegd dat u de vergelijkbare cijfers
over 2013 niet kent. Op die manier wekt u in ieder geval bij ons de indruk dat wij
achterlopen bij de landelijke trend.

Tot slot nog iets over het renteomslagresultaat. Er komt een notitie over de
herziening van het rentestelsel. Daar wachten we met spanning op. D66 hecht eraan om
te benadrukken dat het rentestelsel inderdaad een instrument is om de financieringslast te
herverdelen. Let wel: we praten over de financieringslast. Het zijn termen die u zelf in de
8-maandsrapportage gebruikt. We praten niet over rentebaten, maar over de herverdeling
van de financieringslasten. Waar in de organisatie geld wordt uitgegeven, waar
geïnvesteerd moet worden, moet deze financieringslast bij de besluitvorming worden
betrokken. Daarvoor hebben we het rentestelsel nu eenmaal in het leven geroepen. Geld
lenen kost geld. Dat principe willen we heel graag gehandhaafd zien. Als wij besluiten om
te investeren, dan moet iedereen ervan doordrongen zijn dat dit geld kost. Wij zien
daarom met grote spanning uit naar de notitie Herziening rentestelsel.

De VOORZITTER geeft het woord aan mevrouw Poot.

Mevrouw POOT: Wij menen dat de 8-maandsrapportage voldoende is besproken
in de commissie. Ik wil twee aanvullende vragen stellen over het amendement dat de heer
Van Drooge heeft ingediend. Ik ben ook heel benieuwd wat er gebeurd is. Ik vraag me
ook af of het niet verstandiger is om de discussie hierover niet nu snel met een
amendement af te doen, maar om dit op een andere plek iets nadrukkelijker met elkaar te
bespreken. Dat is een van de vragen die ik daarover heb. Verder zie ik dat de heer Van
Drooge voorstelt om een gedeelte uit de 8-maandsrapportage te halen. Dat lijkt mij een
beetje ingewikkeld als ik heel eerlijk ben. Het is nu eenmaal iets wat op dit moment
bekend is. Ik kan me echter goed voorstellen dat naar aanleiding van de discussie er

5
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013
bepaalde besluiten genomen worden, ook over het dividend. Ik zou daarom graag van de
wethouder horen wat hij daarvan vindt en wat de mogelijkheden daarvoor zijn.

De VOORZITTER geeft het woord aan wethouder Hilhorst.

Wethouder HILHORST: Dank u wel, mijnheer Van Drooge, voor uw complimenten
voor de 8-maandsrapportage en voor de beantwoording van uw vragen over het dividend
van de Haven. Er is afgesproken dat de verzelfstandiging kostenneutraal zou zijn en dus
niet gepaard zou gaan met een verschuiving naar de ene of de andere kant. Die afspraak
geldt nog steeds. Ik heb eerder gezegd dat de manier waarop die verwerkt wordt nog
anders kan zijn. Dat heb ik u uitgelegd.

Wat het Gemeentevervoerbedrijf betreft, is het volgens mij van belang dat
veranderingen in de inkomsten of uitgaven bij de 8-maandsrapportage gemeld worden.
Nu is er een verandering, namelijk de 6,5 miljoen euro extra dividend van het
Gemeentevervoerbedrijf. Die moeten we uiteraard in de 8-maandsrapportage melden. U
hebt echter ook gelijk als u zegt dat er een politieke discussie gevoerd kan worden over
het dividendbeleid van het Gemeentevervoerbedrijf. We hebben hier gemeld wat de
opbrengst is. U zegt eigenlijk dat we moeten discussiëren over de vraag of wij een goede
koers varen met het Gemeentevervoerbedrijf. In de commissie heb ik u toegezegd dat het
college u binnenkort daarover informeert. Dat gebeurt via een brief van collega Gehrels.
Volgens de planning zullen we daar in de Raadscommissie voor Economische Zaken,
Bedrijven, Personeel en Organisatie van 16 januari over spreken. Dan worden ook de
keuzes toegelicht. Ik denk dat mevrouw Poot een goede suggestie deed. U ziet dan alles
op een rijtje. Dat lijkt mij het geëigende moment om dit te bediscussiëren.

(De heer VAN DROOGE: Ik heb de wethouder gevraagd wat daar
gebeurd is. Ik kan mij namelijk niet voorstellen dat het bedrijf zomaar
tegen de aandeelhouder zegt: kom, het is bijna Sinterklaas, ik geef
6,5 miljoen euro cadeau. Ik wil weten wat u daarover hebt afgesproken.
Het is onvoorstelbaar dat u zomaar 6,5 miljoen euro in de schoot
geworpen krijgt en dat er niet iets tegenover staat. Het is een bedrijf.
Welke concessies hebt u gedaan na om 6,5 miljoen euro te hebben
gevraagd?)

Het is een bedrijf. Het is ook ons bedrijf. Er zijn allerlei afwegingen gemaakt en er
zijn afspraken gemaakt met de stadsregio. Het is het handigste om erover te praten naar
aanleiding van een brief waarin precies op een rijtje wordt gezegd wat die afwegingen
zijn, welke afspraken er bestaan en welke afspraken er over de toekomst gemaakt zijn. Dit
heeft wel degelijk ook te maken met wat u aanhaalde over inbesteding, aanbesteding en
verlenging van de concessieduur. Het is beter om de brief af te wachten omdat daarin al
deze zaken op een rijtje worden gezet. Dat is ook de suggestie van mevrouw Poot. Dan
kunt u erover spreken en vragen of dit een goede koers is voor het
Gemeentevervoerbedrijf of niet.

(De heer VAN DROOGE: Ik hoor u al praten over een verlenging van de
concessieduur. Dat zei u net. Begrijp ik daaruit dat u geld uit het bedrijf
haalt en daarvoor een verlenging van de concessieduur hebt gegeven
zonder dat u dat eerst met de raad hebt besproken?)

Ik heb gezegd dat verschillende elementen een rol spelen bij de overwegingen.
Bijvoorbeeld een verlenging van de concessieduur en afspraken met de stadsregio. Er
zijn allerlei zaken die daar een rol bij kunnen spelen. In de brief die naar de raad wordt
gestuurd, wordt u daarover geïnformeerd. Er komt een brief over het

6
Jaar 2013 Gemeente Amsterdam
Afdeling 2 Gemeenteraad R
Vergaderdatum 27 november Raadsnotulen
2013
Gemeentevervoerbedrijf en over het dividend van het Gemeentevervoerbedrijf. Er komen
andere brieven over een mogelijke verlenging van de concessieduur. Wat ik wilde
zeggen, is dat het niet goed is om daar hier over te spreken aan de hand van gebrekkige
informatie. Het is beter als u het hele overzicht krijgt. Dat is ook de suggestie die mevrouw
Poot doet. Collega Gehrels stuurt u een brief. Als u die brief hebt, dan kunnen we er op
16 januari in de Raadscommissie voor Economische Zaken, Bedrijven, Personeel en
Organisatie over spreken. Dan kunt u er politieke conclusies aan verbinden.
(De heer VAN DROOGE: De wethouder zegt nu ‘kan spelen’. Dat zei u
net niet, want ik heb scherp geluisterd. Dat is één. Ten tweede haalt u nu
dividend naar de algemene middelen. Ik wil dat het halen van dat geld
naar de algemene middelen nog openstaat voor discussie. U kunt straks
niet zeggen: u hebt de 8-maandsrapportage goedgekeurd en dat betekent
de facto dat die 6,5 miljoen euro naar de algemene middelen is gegaan.
Dan heeft politiek discussiëren over het uit het Gemeentevervoerbedrijf
halen van 6,5 miljoen euro geen zin meer.)

Het staat u altijd vrij bij de jaarrekening te besluiten om geld uit de algemene
middelen te besteden aan openbaar vervoer of aan het Gemeentevervoerbedrijf.

(De heer VAN DROOGE: Er is kennelijk uitonderhandeld dat er
6,5 miljoen euro naar de algemene middelen gaat als dividenduitkering. Ik
vind het kwestieus om dat geld eruit te halen. Ik vind ook dat dit eerst
besproken had moeten worden voordat u dat de facto doet. Ik vind dat u
de grens overschreden hebt van wat het college in dit geval had kunnen
doen. U kunt zeggen dat u van plan bent om dat geld eruit te halen. U
kunt ook zeggen dat het geld er uitgehaald moet worden, maar dat u er dit
en dit voor gaat doen. U maakt er nu een voldongen feit van en wij mogen
er in januari nog een keer over praten. Dat is de verkeerde volgorde.)

Nee. Als er een extra dividendbetaling binnenkomt, dan moet dat gemeld worden
in de 8-maandsrapportage. Zoals de heer Mulder net ook heeft gezegd, zou u ons
bekritiseren als we dat niet zouden melden. Die kritiek zou terecht zijn. Als er een
dividendbetaling binnenkomt, dan gaat dat geld naar de algemene dienst. Zo werkt het.
Daarnaast kunt u een discussie voeren over de wenselijkheid van het dividendbeleid en ik
stel voor dat we dat in de commissie van 16 januari doen.

(De VOORZITTER: U krijgt een laatste interruptie, maar u nadert elkaar
niet echt geloof ik.)

(De heer VAN DROOGE: Nee, maar ik wil nog één poging wagen. Nu
zegt de wethouder dat hij geld dat binnenkomt moet melden. Het gaat mij
er juist om dat het geen kwestie is dat het geld toevallig binnenkomt, maar
dat u erom vraagt en dat u het krijgt. Over de vraag die eraan voorafging
had discussie moeten plaatsvinden. Dat is de politieke afweging. U plaatst
ons echter voor een fait accompli. U moet niet zeggen dat het geld
toevallig binnen is gekomen. Dat is natuurlijk niet het geval. Er is geen
bedrijf, verzelfstandigd of niet, dat opeens zegt: alstublieft wethouder, hier
hebt u 6,5 miljoen euro. Gewoon voor de lol. Dat kan toch niet? Dat bent u
toch met mij eens?)

Mevrouw Poot doet de suggestie om hier in de commissie van 16 januari
uitgebreid op in te gaan. Ik wil op die discussie niet vooruitlopen.

Ik zal verder gaan met de vraag van de heer De Goede. U stelt een vraag over de
brief van de heer Wiebes en vraagt of de informatie niet eerder gegeven had kunnen
worden zodat ze in de 8-maandsrapportage opgenomen had kunnen worden. Ik denk dat

7
Jaar 2013 Gemeente Amsterdam R
Afdeling 2 Gemeenteraad
Vergaderdatum oog vember Raadsnotulen
u daar gelijk in hebt. We streven er volgend jaar naar dat dit soort afwijkingen juist
toegelicht worden in de 8-maandsrapportage. Dat is ook de bedoeling. We zullen dat
volgend jaar proberen te doen. Ik ben in ieder geval blij dat u tevreden bent met de brief
die de heer Wiebes heeft gestuurd.
(De heer DE GOEDE: Ter aanvulling, ook na de discussie met de heer
Van Drooge. Ik denk dat dat soort informatie, niet alleen de melding
ervan, maar ook de redengevende verklaring, bij de rapportage gewenst
is. Dan voorkomen we dit soort debatten.)

Dat ben ik met u eens.

Ik ga verder met het punt van de heer Mulder over de zorg. In de commissie is er
ook over gesproken. Toen is nog eens herhaald wat mevrouw Poot net ook zei. We
praten bij de 8-maandsrapportage niet over de bestemming van meevallers, maar we
doen dat bij de jaarrekening. U kunt daar nu gerust een voorschot op nemen en zeggen
dat u ervan uitgaat dat dit geld straks ook aan de zorg wordt besteed. Bij de bespreking
van de jaarrekening zult u dat moeten herhalen.

(De heer IVENS: Ik wil de heer Mulder bijvallen. De vraag is natuurlijk wat
u van plan bent te gaan doen bij de jaarrekening. Is het college van plan
om geld dat voor de zorg is ook voor de zorg te bestemmen? Of wilt u
daar nog een heel open discussie over voeren?)

Het college is van plan om een integrale afweging te maken en daarbij
verstandige keuzes te maken.

(De heer IVENS: Hulde, hulde dat er verstandige keuzes gemaakt
worden. Ik neem aan dat u daarmee bedoelt dat geld voor de zorg ook
aan de zorg besteed wordt. Dat is toch de verstandige keuze waar u op
doelt?)

Wat ik bedoel, en nu verval ik in herhalingen, is dat wij een integrale afweging
maken en daarbij verstandige keuzes maken. U vraagt eigenlijk om daarop vooruit te
lopen en dit alvast vast te leggen. Straks komt er een ander onderwerp en zegt u: dit
willen we ook alvast vastleggen. Daarna komt er nog een onderwerp en zegt u hetzelfde.
We hebben met elkaar afgesproken om dat niet te doen. Daar wil ik me aan houden.

(De heer IVENS: Niemand dient nu een amendement in. Niemand zegt
dus dat u hieraan vast moet houden. We vragen wel wat uw intentie is.
Wilt u geld voor de zorg voor de zorg behouden? Hoort u dit signaal van
de raad? Ook in de commissie bleek al dat er een roep was om dit geld
voor de zorg bestemd te houden.)

Die roep heb ik gehoord.

Ik ga door met het volgende punt van D66 over de 50 miljoen euro incidenteel die
besteed moet worden om ervoor te zorgen dat we versneld kapitaallasten kunnen
aflossen. Mevrouw Roodink, u formuleerde het goed. Het geld komt later binnen. Dat is
iets anders dan wat u in de commissie zei. Toen zei u dat er een vertraging bij de
bezuinigingen was opgetreden. Dat is niet het geval. De bezuinigingen worden gehaald,
maar komen later binnen. Op grond van de 8-maandsrapportage ziet het ernaar uit dat er
geld over is om de versnelde kapitaalaflossing te laten geschieden.

(Mevrouw ROODINK: Ik lees op pagina 10 van de begroting toch echt:
“Om zo de vertraging te compenseren die optreedt bij het inboeken van
besparingen.” Ik kan er niets anders van maken. Ik weet niet hoe u het
interpreteert.)

Daarom heb ik u een compliment gemaakt. U kiest nu de juiste formulering terwijl
u in de commissie nog sprak over vertraging bij de bezuinigingen. Dat is niet het geval. Er

8
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013
wordt minder geld uitgegeven, maar de inboeking ervan geschiedt pas later omdat er
sprake is van uitgaven die over een aantal jaren worden afgeschreven. Het duurt dus een
aantal jaren voordat de winst binnenkomt. Er wordt echter wel minder geld uitgegeven. De
bezuiniging wordt gerealiseerd.

U noemde nog een ander punt over het I-deel. De schommelingen daarin zijn het
gevolg van het feit dat we pas in de loop van het jaar horen hoeveel geld het Rijk
beschikbaar stelt voor de uitkeringen. Dat heeft met de conjunctuur te maken en valt dus
moeilijk te voorspellen. Dat er schommelingen in zitten, is inherent aan de systematiek die
hoort bij de Wet werk en bijstand.

U zegt dat geld lenen geld kost. Daar moeten we van doordrongen zijn. We zijn
ervan doordrongen. Dat is juist het idee achter het rentestelsel. Omdat er een rekenrente
wordt gehanteerd bij al onze investeringen, weten we precies hoeveel geld ze kosten.
Sterker nog: we weten dat de rekenrente hoger is dan de kosten. De rekenrente ligt
namelijk hoger dan de rente die de gemeente zelf moet betalen voor het verwerven van
het geld.

Tot slot kom ik bij mevrouw Poot. Ik heb bij de bespreking van het amendement
eigenlijk al antwoord gegeven op uw vraag. Het lijkt mij goed om op 16 januari te spreken
over het dividendbeleid bij het Gemeentevervoerbedrijf.

De VOORZITTER geeft het woord aan de heer Van Drooge.

De VOORZITTER: Ik wijs het CDA erop dat het nog één minuut spreektijd heeft.

De heer VAN DROOGE: Als de wethouder in januari over het dividendbeleid wil
praten, kan hij dan toezeggen dat datgene wat hij nu opgeschreven heeft — namelijk dat er
6,5 miljoen euro extra uit het Gemeentevervoerbedrijf gehaald wordt — dan nog ter
discussie staat? In dat geval trek ik mijn amendement in, want dan kunnen we het dan
bespreken. Als u dat niet kunt toezeggen, dan handhaaf ik het, want anders is het bedrag
vastgelegd. Ik wil graag van u de toezegging dat dit nog ter discussie kan worden gesteld.

De VOORZITTER geeft het woord aan de heer De Goede.

De heer DE GOEDE: Wij wilen heel graag de brief over het
Gemeentevervoerbedrijf in de eerstvolgende Raadscommissie voor Economische Zaken,
Bedrijven, Personeel en Organisatie bespreken zodat we er voor het einde van het jaar uit
zijn. Misschien kunt u contact opnemen met uw collega zodat u er samen uit kunt komen.

De VOORZITTER geeft het woord aan wethouder Hilhorst.

Wethouder HILHORST: Ik heb even overlegd. De brief over het
Gemeentevervoerbedrijf kan snel naar de commissie gestuurd worden en kan dus dit jaar
nog worden besproken. Ik hoop u daarmee tegemoet te komen.

Wat de vraag van de heer Van Drooge betreft: ik kan niet iets terugdraaien. Het
geld is binnengekomen. Het betekent wel dat u over de besteding ervan kunt spreken,
maar het geld is binnengekomen en dat moet ik melden.

(De heer VAN DROOGE: Omdat het dit jaar nog besproken wordt, voor
1 januari, kan de sinterklaasverrassing als kerstverrassing weer naar het
Gemeentevervoerbedrijf worden teruggezonden. Daarom trek ik het
amendement in.)

9
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen

2013

Het amendement-Van Drooge (Gemeenteblad afd. 1, nr. 1082), ingetrokken
zijnde, maakt geen onderwerp van behandeling meer uit.

De discussie wordt gesloten.

Aan de orde is de stemming over de voordracht (Gemeenteblad afd. 1, nr. 1038).

De voordracht (Gemeenteblad afd. 1, nr. 1038) wordt bij zitten en opstaan
aangenomen.

De VOORZITTER constateert dat de voordracht (Gemeenteblad afd. 1, nr. 1038)
met algemene stemmen is aangenomen.

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 1038 van afd. 1 van het Gemeenteblad.

19

Initiatiefvoorstel ter instemming van het raadslid mevrouw Ulichki van 9 juli 2013,
getiteld: Een toegankelijke opvang voor dak- en thuislozen: over regiobinding, sociale
binding en bad, bed en brood voor iedereen, en kennisnemen van de bestuurlijke reactie
(Gemeenteblad afd. 1, nr. 1046)

De VOORZITTER geeft het woord aan mevrouw Ulichki.

Mevrouw ULICHKI: Begin september 2013 bracht het Trimbos Instituut een
kritisch rapport uit. Dak- en thuislozen worden onterecht weggestuurd bij de
maatschappelijke opvang omdat het regiobindingscriterium niet goed door gemeenten
wordt toegepast. Het idee dat dak- en thuislozen een voorziening krijgen aangeboden in
gemeenten waar hun kans op re-integratie in de maatschappij het grootst is, komt dus niet
van de grond. Dit signaal komt ook uit Amsterdam. Al voor de zomer diende GroenLinks
een initiatiefvoorstel in om de toegankelijkheid van de opvang te verbeteren. Zowel de
regels als de praktijk moeten veranderen. Daarbij zijn we uiteraard afhankelijk van de
inspanningen van andere gemeenten. Wij stellen daarom voor dat Amsterdam het
voortouw neemt om de regels van de G4 meer in lijn te brengen met de kans op een
succesvol traject. In plaats van uit te gaan van de vraag hoe lang een dakloze in de stad
is, moeten meer criteria een rol spelen. Bijvoorbeeld het sociale netwerk van de dakloze.
Ook doen we een aantal voorstellen om de toegankelijkheid in de praktijk te verbeteren.
Op die manier zorgen we ervoor dat mensen zo goed en zo snel mogelijk weer uit de
maatschappelijke opvang kunnen uitstromen.

We hebben ook goed naar de bezwaren van het college geluisterd. In de
bestuurlijke reactie schrijft het dat de kans op een succesvol traject niet objectiveerbaar is.
Wij stellen daarom in lijn met het Trimbos Instituut voor dat Amsterdam het initiatief neemt
tot het ontwikkelen van een objectief beoordelingscriterium waar alle G4-gemeenten
gebruik van moeten maken. Op die manier ondervangen wij het bezwaar van het college
en kunnen de regels worden aangepast. We hebben daartoe een amendement op ons
voorstel. Op deze manier hopen wij dat er geen dakloze meer tussen de wal en het schip
valt.

10
Jaar 2013 Gemeente Amsterdam R
Afdeling 2 Gemeenteraad
Vergaderdatum oog vember Raadsnotulen

De VOORZITTER deelt mee dat het volgende amendement is ingekomen:

49° Amendement van het raadslid Ulichki inzake het initiatiefvoorstel Een
toegankelijke opvang voor dak- en thuislozen (ontwikkeling beoordelingsinstrument)
(Gemeenteblad afd. 1, nr. 1083).

Besluit:

Het initiatiefvoorstel Een toegankelijke opvang voor dak- en thuislozen: over
regiobinding, sociale binding en bad, bed en brood voor iedereen, als volgt te wijzigen:

De punten 1, 2 en 5 te schrappen en de punten 3 en 4 ongewijzigd te laten.

Aan het besluit de volgende punten toe te voegen:

1. Naar aanleiding van de aanbeveling uit het rapport van het Trimbos Instituut
op korte termijn in samenwerking met de G4 een beoordelingsinstrument te
ontwikkelen (gebaseerd op de criteria die genoemd worden in de VNG-
modelbeleidsregels) om te kunnen bepalen waar de dak- en thuisloze de
beste kans heeft op een succesvol traject.

2. Op basis van de resultaten daarvan voor eind 2014 gewijzigde
toegangsregels voor de maatschappelijke opvang aan de raad voor te leggen.

3. Met maatschappelijke partners in gesprek te gaan over een beter passend
criterium voor zelfredzaamheid dat het OGGZ-criterium zou kunnen
vervangen en daarvoor ook een gewijzigd toegangscriterium voor te leggen
aan de raad.

Het amendement maakt deel uit van de beraadslaging.

De VOORZITTER geeft het woord aan mevrouw De Soete.

Mevrouw DE SOETE: Ook wij zijn uiteraard voor duidelijke criteria voor toegang
tot trajecten voor dak- en thuislozen. Daarover gaat dit initiatiefvoorstel van GroenLinks in
feite. Is er regiobinding en hoe bepalen we die? Is er sprake van zelfredzaamheid op
grond van de OGGZ-criteria bij een persoon? Het college wil nu al ruimte geven voor
vormvrije bewijsvoering. Wij vinden dat een goed idee. Ook staat in de reactie van het
college dat er nagedacht wordt over een beter criterium dan het huidige OGGZ-criterium
en dus een ander criterium voor zelfredzaamheid. Onze vraag is vooral wat dit voorstel
daar nog aan toevoegt. Het zou kunnen dat het criterium voor regiobinding wel degelijk
verbeterd kan worden. Dat hoor ik graag van de wethouder. Aandacht vragen voor dit
probleem vinden wij sowieso positief. Onze grondhouding is daarom positief, maar wij
horen graag van het college of dit voorstel iets toevoegt.

De VOORZITTER geeft het woord aan mevrouw Burke.

Mevrouw BURKE: Als eerste wil ik Groenlinks hartelijk danken voor dit
initiatiefvoorstel. Ik wil hier echter wel opmerken dat in Amsterdam het begrip
‘regiobinding’ coulant wordt gehanteerd. Als iemand twee jaar onder dezelfde brug heeft
geslapen, dan geldt dat ook als regiobinding. Twee jaar inschrijving bij de GBA is niet het
enige criterium. De cijfers die het college aanleverde in de bestuurlijke reactie spreken
voor zich. Het Trimbos Instituut stelt voor om samen met andere gemeenten een nieuw
beoordelingstraject op te zetten. Dat lijkt ons een goed idee. Een idee dat alleen kans van

11
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013 aads
slagen heeft als alle gemeenten zich eraan conformeren, want anders zie ik de bui voor
Amsterdam al hangen. Ik denk dat dit niet de bedoeling is van GroenLinks.

Wat betreft de beroepsmogelijkheid vanaf 1 januari 2014 is er zelfs een wettelijke
verplichting om de weigering tot de maatschappelijke opvang in een beschikking vast te
leggen zodat de persoon in kwestie in beroep kan gaan. Vanaf 1 januari 2014 wordt aan
die eis dus al voldaan.

Ik ben blij dat de wethouder in de bestuurlijke reactie expliciet benoemt dat hij het
een groter probleem vindt dat het OGGZ-criterium mensen die niet zelfredzaam zijn buiten
de maatschappelijke opvang houdt. In een punt dat we al hebben gehamerd, komt dat
heel duidelijk aan de orde. Kortom: het initiatiefvoorstel van Groenlinks steunt
grotendeels staand beleid. Ik wil graag van de wethouder weten wat hij ervan vindt, maar
wij kunnen het steunen.

De VOORZITTER geeft het woord aan wethouder Van der Burg.

Wethouder VAN DER BURG: Ik kan kort zijn, want mevrouw Burke van de PvdA
heeft op een uitstekende wijze niet alleen het beleid in de stad samengevat, maar ook
gezegd hoe wij omgaan met mensen die niet op een reguliere wijze gehuisvest zijn, maar
toch verbonden zijn met deze stad. Mevrouw Burke beantwoordde deels al de vraag van
mevrouw De Soete. Het amendement van Groenlinks is voor het grootste deel een
amendement dat het beleid van het college steunt. In dat opzicht waardeert het college
het ook zeer. U vroeg wat het toevoegt. Er is al opgemerkt dat in het rapport van het
Trimbos Instituut wordt geconstateerd dat in Nederland niet iedereen op dezelfde wijze —
en op dezelfde coulante wijze als in Amsterdam — omgaat met het aspect van de
regiobinding. Daardoor dreigen mensen tussen de wal en het schip te vallen. De oproep
die in het amendement wordt gedaan, is dat wij in Nederland leidend worden om ervoor te
zorgen dat er beleid komt waardoor we niet alleen in Amsterdam, maar in heel Nederland
dezelfde coulance vertonen en dus een voor heel Nederland dekkend stelsel hebben. Dat
vind ik een prima voorstel en daarom geef ik een positief preadvies op het amendement.

De discussie wordt gesloten.

Aan de orde is de stemming over het amendement-Ulichki (Gemeenteblad afd. 1,
nr. 1083).

Het amendement-Ulichki (Gemeenteblad afd. 1, nr. 1083) wordt bij zitten en
opstaan aangenomen.

De VOORZITTER constateert dat het amendement-Ulichki (Gemeenteblad afd. 1,
nr. 1083) met algemene stemmen is aangenomen.

Aan de orde is de stemming over de voordracht (Gemeenteblad afd. 1, nr. 1046).

De voordracht (Gemeenteblad afd. 1, nr. 1046) wordt bij zitten en opstaan
aangenomen.

De VOORZITTER constateert dat de voordracht (Gemeenteblad afd. 1, nr. 1046)
met algemene stemmen is aangenomen.

12
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen

2013 aads

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 1046 van afd. 1 van het Gemeenteblad, met
inachtneming van de daarin als gevolg van aanneming van het amendement-Ulichki
(Gemeenteblad afd. 1, nr. 1083) aangebrachte wijzigingen.

20

Initiatiefvoorstel ter instemming van het raadslid mevrouw Van der Pligt van
17 april 2013, getiteld: Daklozenopvang in zelfbeheer uitbreiden, en kennisnemen van de
bestuurlijke reactie (Gemeenteblad afd. 1, nr. 1047)

De VOORZITTER geeft het woord aan mevrouw Van der Pligt.

Mevrouw VAN DER PLIGT: Dank aan de wethouder voor de bestuurlijke reactie.
In eerste instantie was ik niet heel erg enthousiast, maar er bleek meer achter te zitten.
Dat stond bijvoorbeeld in de beantwoording van de schriftelijke vragen. We gaan proberen
om waar mogelijk zoveel mogelijk daklozenopvang in zelfbeheer te realiseren. Het
onderzoek wachten we af. In het concept van sobere huisvesting neemt u het idee van
zelfbeheer op.

Ik heb nog één vraag. U stelt dat groepen bewoners — bijvoorbeeld bij Yes, je
eigen stek — met hulp van het Steunpunt Wonen locaties voor woonprojecten bij
corporaties kunnen vragen. Dat is prima, maar u weet dat bouwen op dit moment een
beetje lastig is. Ik had u ook gevraagd om te bekijken of leegstaande gemeentepanden
een mogelijkheid zouden kunnen bieden. Dat heb ik niet terug kunnen vinden. Ik wil u
daarom alleen vragen of zij, mochten zij een leegstand pand weten of als er een
gemeentepand vrijkomt, op uw hulp kunnen rekenen. Voor het overige dank.

De VOORZITTER geeft het woord aan wethouder Van der Burg.

Wethouder VAN DER BURG: Ja, ook bij gemeentepanden. Daarbij geldt wel dat
ze geschikt moeten zijn. Ik zou echter niet weten waarom de gemeente, als we dit van
anderen vragen, het ook niet aan onszelf kan vragen.

De discussie wordt gesloten.

Aan de orde is de stemming over de voordracht (Gemeenteblad afd. 1, nr. 1047).

De VOORZITTER geeft het woord aan mevrouw Ulichki voor een stemverklaring.

Mevrouw ULICHKI (stemverklaring): Groenlinks draagt daklozenopvang in
zelfbeheer een warm hart toe en zal daarom van harte hiermee instemmen.

De voordracht (Gemeenteblad afd. 1, nr. 1049) wordt bij zitten en opstaan
aangenomen.

De VOORZITTER constateert dat de voordracht (Gemeenteblad afd. 1, nr. 1049)
met algemene stemmen is aangenomen.

13
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen

2013

De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 1047 van afd. 1 van het Gemeenteblad.

20A

Actualiteit van de raadsleden mevrouw Ulichki en mevrouw Van der Pligt van
22 november 2013 inzake het standpunt van Amsterdam ten aanzien van de voortgang
van de decentralisatie AWBZ, bij het VNG-congres op 29 november a.s. (Gemeenteblad
afd. 1, nr. 1066)

Bij dit agendapunt wordt ingekomen stuk nr. 33 betrokken.

De VOORZITTER geeft het woord aan mevrouw Ulichki.

Mevrouw ULICHKI: De VNG is woedend op het Rijk. Wat is er aan de hand? De
staatssecretaris heeft laten weten de persoonlijke verzorging niet over te hevelen naar de
gemeenten. Dit zegt hij een jaar voor de daadwerkelijke invoering. De consequenties van
die maatregel zijn dat ten eerste de integraliteit verdwijnt. Of zoals de wethouder het in
zijn brief beschrijft: de knip die wordt aangebracht, betekent vragen om
uitvoeringsproblemen. De bezuinigingen van 40% op de thuiszorg en van 25% op de
dagbesteding zijn niet langer realistisch. Dat vindt GroenLinks, dat vindt de VNG en dat
vindt de wethouder ook. Wij vrezen als gevolg daarvan nog grotere sociale gevolgen.
Denkt u aan de korting op de dagbesteding. Dat zou zomaar kunnen escaleren tot
overlast op straat. De VNG weigert mee te werken aan de decentralisatie, maar de VNG
wil het gesprek niet stopzetten en de onderhandelingen heropenen. Dat is niet vreemd,
want we hebben te maken met een nieuwe situatie die vraagt om nieuwe
onderhandelingen. Op 29 november legt de VNG hierover een resolutie aan haar leden
voor. Groenlinks en de SP hebben een motie. Wij willen dat Amsterdam het standpunt
moet uitdragen dat onder deze financiële voorwaarden, met inachtneming van de sociale
en financiële gevolgen, Amsterdam niet mee wil werken aan de decentralisatie van de
AWBZ. Ten tweede dat Amsterdam het op zijn minst noodzakelijk acht om de bezuiniging
op de hulp bij het huishouden en de begeleiding substantieel te verlagen.

De VOORZITTER deelt mee dat de volgende motie is ingekomen:

50° Motie van de raadsleden Ulichki en Van der Pligt inzake het standpunt
van Amsterdam ten aanzien van de voortgang van de decentralisatie AWBZ op het VNG-
congres op 29 november a.s. (Gemeenteblad afd. 1, nr. 1084).

Besluit:

Het college van burgemeester en wethouders op te dragen:

- __op het VNG-congres namens Amsterdam het standpunt uit te dragen dat:

- onder deze (financiële) voorwaarden, met inachtneming van deze sociale
en financiële gevolgen, Amsterdam niet mee wil werken aan de
decentralisatie AWBZ;

- en dat Amsterdam het op zijn minst noodzakelijk acht de bezuiniging op
hulp bij het huishouden en de begeleiding substantieel te verlagen;

- in lijn met dit standpunt voor de genoemde resolutie van het VNG-bestuur te

stemmen.

14
Jaar 2013 Gemeente Amsterdam R
Afdeling 2 Gemeenteraad
Vergaderdatum oog vember Raadsnotulen

De motie maakt deel uit van de beraadslaging.

De VOORZITTER geeft het woord aan mevrouw Van der Pligt.

Mevrouw VAN DER PLIGT: Ik heb er weinig meer aan toe te voegen. Mevrouw
Ulichki heeft alles duidelijk uitgelegd. De wethouder stelt zelf in zijn reactie dat het met
deze bezuinigingen bijna onmogelijk is om mensen nog de noodzakelijke hulp te kunnen
geven en de noodzakelijke zorg en dagbesteding. Ik vind het ongehoord dat de wethouder
dan toch zegt: we gaan door, zelfs met deze bezuinigingen. Wat ons betreft dus niet.

De VOORZITTER geeft het woord aan de heer Poorter.

De heer POORTER: De PvdA wil goede zorg in de buurt. Dat betekent werken
aan een integralere werkwijze, slimmer samenwerken en maatwerk leveren. Dat was
mogelijk door het integrale pakket van de AWBZ naar de stad te halen. Wij waren en zijn
daarom voor het decentraliseren van de persoonlijke verzorging zoals we ook al eerder
hebben gemeld. Staatssecretaris Van Rijn kiest in zijn brief van 6 november echter voor
een andere oplossing. De persoonlijke verzorging gaat naar de zorgverzekeraar. Dat is
een wens van de cliëntenorganisaties en van de professionals in het veld. Het valt te
prijzen dat de staatssecretaris draagvlak zoekt en ook luistert naar het veld. Wij
vertegenwoordigen hier echter de gemeente en wij zijn dan ook van mening dat het beter
was geweest als de staatssecretaris een andere keuze had gemaakt.

We hebben de brief van de VNG gelezen en kennisgenomen van de motie van de
indieners van de actualiteit. Wij kiezen echter voor samenwerking met de staatssecretaris.
De Partij van de Arbeid overlegt achter de schermen met onze partijgenoot en ook de
wethouder heeft al laten weten dat hij liever blijft overleggen in plaats van de
samenwerking op te schorten en te dreigen met het niet-uitvoeren van de AWBZ. Dat lijkt
ons niet de juiste toon. Onze inhoudelijke opmerking mag de wethouder aanstaande
vrijdag inbrengen en hij mag zijn uiterste best doen om de staatssecretaris op andere
gedachten te brengen.

De VOORZITTER geeft het woord aan mevrouw De Soete.

Mevrouw DE SOETE: Wij zijn kritisch over de manier waarop het besluit van het
kabinet aan de gemeenten is meegedeeld en we hebben dan ook alle begrip voor de
reactie van de VNG. D66 ziet de verzorging en de verpleging het liefst bij de gemeenten
ondergebracht, maar aangezien het daar de tijd niet voor lijkt te zijn en dit voorlopig ook
niet in het verschiet ligt, vinden wij het verdedigbaar dat er nu voor gekozen is om beide
bij de zorgverzekeraars onder te brengen. Voor de cliënten en de cliëntorganisaties is het
tamelijk onwenselijk om juist daar de knip te leggen. Het is duidelijk dat dit grote gevolgen
heeft, zeker gezien het late tijdstip, voor de financiële situatie van de gemeenten. Is er nu
immers genoeg geld om de slimme oplossingen te organiseren die we nodig hebben om
met minder geld te kunnen doen wat we moeten doen? Samen met de Partij van de
Arbeid vind ik juist daarom ook dat de wethouder in gesprek moet blijven met de
staatssecretaris. Wij zullen dan ook niet voor dit voorstel stemmen.

De VOORZITTER geeft het woord aan wethouder Van der Burg.

15
Jaar 2013 Gemeente Amsterdam
Afdeling 2 Gemeenteraad R
Vergaderdatum oog vember Raadsnotulen

Wethouder VAN DER BURG: Het zal u niet verbazen dat ik het volledig eens ben
met de lijn van de Partij van de Arbeid en D66 die ze zojuist hier hebben geschetst. Ik heb
altijd gezegd dat ik er een groot voorstander van was om de persoonlijke verzorging naar
de gemeenten te halen. Ik vind daarom ook dat de staatssecretaris een besluit voorlegt
dat niet het mijne is. Ik snap de staatssecretaris echter wel. In deze raad, in onze
commissie, wordt regelmatig door alle partijen het argument gebruikt: wethouder, dit is
wat de patiënten- en consumentenorganisaties vinden. Dat is voor ons zeer
zwaarwegend. Dat is precies het argument dat de staatssecretaris nu ook gebruikt. Alle
patiënten- en consumentenorganisaties kiezen ervoor om de persoonlijke verzorging
onder te brengen bij de zorgverzekeraars. Ik vind dat de patiënten- en
consumentenorganisaties daarmee een strategische fout maken, maar dat is hun zaak.
Ze hebben haar gemaakt. Dat betekent dat ik het niet eens ben met de staatssecretaris,
maar dat ik hem wel snap omdat hij nu eenmaal een meerderheid in de Tweede Kamer
en vooral ook in de Eerste Kamer moet realiseren. Ik ben het daarom geheel eens met de
lijn van de heer Poorter.

Als we in gesprek gaan met de staatssecretaris, en als het aan mij ligt dan doen
we dat ook, dan moeten we er niet voor pleiten om een aantal zaken anders te regelen.
We moeten met elkaar praten over de 5% die wel overkomt en over de bezuiniging die
daaraan hangt. Ik zal dan ook als Amsterdams wethouder zeggen dat de situatie in de
grote steden anders is dan in de rest van Nederland. Toen er nog sprake was van het
gehele budget zou Amsterdam een voordeelgemeente zijn en zei ik: pas op, want er zijn
ook nadeelgemeenten. Nu er nog slechts sprake is van 5% lijkt Amsterdam een
nadeelgemeente te worden. Dat geeft mij dan ook het recht om nu te zeggen: let ook op
de nadeelgemeenten. Dat is één. Twee: We zullen praten over de rol van de
verzekeraars, vooral vanwege de positie van de wijkverpleegkundige en de invloed die we
op die manier kunnen uitoefenen. Die is heel belangrijk. Drie: Ik sta voor populatiegerichte
bekostiging. Gooi de budgetten van de zorgverzekeraars en de gemeenten in een
gemeente op één hoop en bekijk hoe we dat geld het best kunnen besteden. Die drie
punten kunnen we alleen realiseren als we met de staatssecretaris in gesprek gaan. Ik
was al van plan om dat te doen en ik weet mij gelukkig gesteund door een meerderheid in
deze raad om dat in de komende weken met al mijn energie te gaan doen.

De VOORZITTER geeft het woord aan mevrouw Ulichki.

Mevrouw ULICHKI: Op de een of andere manier hangt hier de suggestie in de
lucht dat wij niet in gesprek met de staatssecretaris willen zijn of willen blijven. Dat is
natuurlijk niet zo. Wij willen wél in gesprek zijn met de staatssecretaris. Sterker nog: wij
dragen de wethouder op om met de staatssecretaris te gaan praten. Wij hebben alleen te
maken met een andere situatie. Er wordt niet gedecentraliseerd en de korting blijft
gehandhaafd. De wethouder schrijft in zijn eigen brief dat de knip die wordt aangebracht,
vraagt om uitvoeringsproblemen. Dat schrijft u in uw brief. U schrijft ook dat de
bezuinigingstaakstellingen van 25% op begeleiding en van 40% op de hbh niet realistisch
zijn. Kan de wethouder daar nog even op reageren? Vindt de wethouder bijvoorbeeld dat
er meer geld bij moet?

De VOORZITTER geeft het woord aan wethouder Van der Burg.

Wethouder VAN DER BURG: Bij het eerste gedachtestreepje van de motie staat
heel nadrukkelijk “niet mee wil werken aan de decentralisatie van de AWBZ”. Met de Partij

16
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013
van de Arbeid en D66 ben ik van mening dat wij wel moeten meewerken. We moeten
bekijken hoe we zaken anders kunnen realiseren. Neem bijvoorbeeld uw concrete vraag
net of ik ga pleiten voor meer geld. U mag uit mijn woorden in de eerste termijn opmaken
dat ik vind dat, juist bij de 5% die bij de persoonlijke verzorging wel overkomt, Amsterdam
tekort zou komen als wij het reguliere budget zouden krijgen op basis van de landelijke
systematiek omdat wij meer doelgroepers hebben dan er onder de 5% vallen. Daarom zal
ik heel nadrukkelijk pleiten voor meer geld voor Amsterdam.
(Mevrouw ULICHKI: Inderdaad staat er in het dictum “niet mee willen
werken”. Dat suggereert niet dat wij het gesprek erover niet moeten
voeren. Dat willen we wel. Erkent u dat er op dit moment sprake is van
een andere situatie en een andere uitgangspositie en dat we dus opnieuw
moeten gaan onderhandelen?)

Ik heb mijn onderhandelingstraining bij de VVD gehad en niet bij GroenLinks. Ik
weet niet hoe het bij u gaat, maar onderhandelen door te zeggen: ik werk niet mee aan
uw besluit, maar ik wil wel met u onderhandelen, is over het algemeen niet de beste
openingszin om daarna resultaten te bereiken. Ik kies er dus voor om tegen de
staatssecretaris te zeggen: we moeten snelheid maken, want we hebben nog maar vijftien
maanden. Laten we er vol voor gaan, maar neem onze inhoudelijke argumenten wel
serieus. Die zijn vervat in de drie punten die net door D66, de Partij van de Arbeid en het
college zijn verwoord.

De discussie wordt gesloten.

Aan de orde is de stemming over de motie-Ulichki en Van der Pligt
(Gemeenteblad afd. 1, nr. 1084).

De motie-Ulichki en Van der Pligt (Gemeenteblad afd. 1, nr. 1084) wordt bij zitten
en opstaan verworpen.

De VOORZITTER constateert dat de motie-Ulichki en Van der Pligt
(Gemeenteblad afd. 1, nr. 1084) is verworpen met de stemmen van GroenLinks en de SP
voor.

20B

Actualiteit van het raadslid mevrouw Van der Pligt van 24 november 2013 inzake
hulp bij het huishouden (hbh) (Gemeenteblad afd. 1, nr. 1067)

De VOORZITTER geeft het woord aan mevrouw Van der Pligt.

Mevrouw VAN DER PLIGT: Op 31 december loopt de huidige aanbesteding voor
de thuiszorg af en deze zal nog een jaar verlengd worden met de huidige aanbieders. In
2011 heeft de SP samen met de PvdA de gemeenteraad voorgesteld om de thuiszorg
voortaan bestuurlijk aan te besteden ofwel te gunnen. De raad stemde daar in
meerderheid voor. De aanbesteding die uiteindelijk plaatsvond is, ondanks de uitspraak
van de raad, op sommige punten niet conform de wens van de raad uitgevoerd.
Belangrijke aspecten zijn in een convenant vastgelegd in plaats van in keiharde
afspraken. Dat had onder andere tot gevolg dat er slechts vijf aanbieders geselecteerd
zijn die de hele stad mochten bedienen, naast een aantal kleine per stadsdeel. De raad

17
Jaar 2013 Gemeente Amsterdam R

Afdeling 2 Gemeenteraad

Vergaderdatum 27 november Raadsnotulen

2013

heeft destijds duidelijk gesteld dat wij de signalerende functie van iemand die thuiszorg
verleent van het grootste belang vinden. Desondanks is die functie niet in het bestek
opgenomen, maar in het convenant. Dit had tot gevolg dat veel thuiszorgbedrijven hun
medewerkers van salarisschaal FWG 15, de salarisschaal als er wel gesignaleerd wordt,
naar FWG 10 hebben gezet. De huishoudelijk verzorgende heeft per definitie contact met
cliënten. Alleen al daarom is indeling in FWG 15 gerechtvaardigd. Daarnaast is het
schrappen van de signalering uit de functie in de praktijk niet werkbaar. Zelfs de
rechtbank in Haarlem stelde dit in een uitspraak als volgt: “Signaleren is niet los te zien
van andere werkzaamheden.” Wie bij iemand thuis is en bijvoorbeeld opruimt en
schoonmaakt, signaleert meteen hoe het met de cliënt gaat. Het op papier schrappen van
signaleren betekent nooit dat de medewerker niet meer signaleert. Als de cliënt
bijvoorbeeld vergeetachtig wordt, dan meld je dat.

De situatie na de aanbesteding in 2012 was dat er vijf aanbieders waren die de
hele stad mochten bedienen, waaronder Thuiszorg Diakonie die inmiddels zoals we weten
failliet is gegaan. Tzorg heeft de medewerkers overgenomen, maar niet met behoud van
arbeidsvoorwaarden. Zij zijn er meestal in uren, salariëring en contractduur op
achteruitgegaan. In 2014 hebben we een overgangsjaar waarin Den Haag het een en
ander duidelijk moet maken en we kunnen zien hoe hard deze wethouder heeft kunnen
onderhandelen om alsnog de korting op de hulp bij het huishouden ongedaan te krijgen.
Daarom verlengen we een jaar. Inmiddels zijn er ook twee wetten van Agnes Kant en
Renske Leijten in de Kamer aangenomen die de gemeenten de ruimte geven om te
gunnen in plaats van aan te besteden en reële afspraken over een kostprijs voor de hbh
mogelijk maken. Volgens ons is er geen enkele belemmering voor Amsterdam om in 2014
alsnog met vijf stedelijke aanbieders in zee te gaan. Dat staat immers ook in de destijds
genomen besluiten en in het bestek.

Nu de Diakonie niet langer bestaat, is er dus ruimte om met een nieuwe stedelijke
aanbieder in zee te gaan, een die het belangrijk vindt om te signaleren en de
medewerkers ook dienaangaande wil betalen. Daarnaast werkte de Diakonie met een
groot aantal onderaannemers die door het faillissement van de Diakonie meteen in grote
problemen zijn gekomen. De wethouder is hen tegemoetgekomen door ze de resterende
maanden van 2013 als zelfstandige aanbieder uren te laten declareren. Als deze
aanbieders aantoonbaar goed hebben gepresteerd en naar behoren als zelfstandig
leverancier hebben gefungeerd in het afgelopen kwartaal, dan moet het toch mogelijk zijn
om deze situatie in het komend jaar in stand te houden. Daarom heb ik twee moties.

De VOORZITTER deelt mee dat de volgende moties zijn ingekomen:

51° Motie van het raadslid Van der Pligt inzake de actualiteit hulp bij het
huishouden (aanbieders ook in 2014) (Gemeenteblad afd. 1, nr. 1085).

Besluit:

Genoemde aanbieders ook in 2014 de opdracht inzake hulp bij het huishouden
zelfstandig te laten uitvoeren als zij hier de voorkeur aan geven.

52° Motie van het raadslid Van der Pligt inzake de actualiteit hulp bij het
huishouden (nieuwe vijfde stedelijke aanbieder) (Gemeenteblad afd. 1, nr. 1086).

18
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen

2013

Besluit:

- in 2014 ruimte te bieden aan een nieuwe vijfde stedelijke aanbieder voor de
hulp bij het huishouden;

- daarbij de voorkeur te geven aan een aanbieder die signalering belangrijk
vindt en die voorts de medewerkers voor de hulp bij het huishouden altijd
minimaal in Functie Waardering Gezondheidszorg 15 wil betalen en die
voldoet aan de in de aanbesteding gestelde kwaliteitseisen.

De moties maken deel uit van de beraadslaging.

De VOORZITTER geeft het woord aan mevrouw Burke.

Mevrouw BURKE: Ik heb de actualiteit van de SP gelezen en vind het enorm
sympathiek dat de SP met deze oplossingsrichting komt. Ik wil graag van de wethouder
horen of dit allemaal juridisch haalbaar is.

De VOORZITTER geeft het woord aan wethouder Van der Burg.

Wethouder VAN DER BURG: Ik wil even heel nadrukkelijk zeggen wat het
verband is tussen het vorige debat en dit debat. Mevrouw Van der Pligt zei namelijk dat
we over enige tijd zullen weten hoeveel de wethouder van de bezuiniging van 40% af
heeft kunnen halen. Ik wil er geen enkel misverstand over laten bestaan. We krijgen te
maken met kortingen op het gebied van persoonlijke verzorging, begeleiding en hulp bij
het huishouden. Ik verwacht niet dat het kabinet op alle drie de punten de gemeenten
tegemoet zal komen. Mijn inzet zal wel zijn om de volgorde persoonlijke verzorging,
begeleiding, hulp bij het huishouden aan te houden. Als we bij persoonlijke verzorging te
maken krijgen met een overkomst van 5% van het budget met een korting van 15%
waardoor we de facto 4,25% overhouden terwijl de doelgroep in Amsterdam 8,3% groot
is, dan hebben we te maken met een korting van ongeveer 50%. Ik vind dat dat niet kan.
Mijn volgorde zal daarom zijn: persoonlijke verzorging, begeleiding en hulp bij het
huishouden als prioriteit bij de onderhandelingen in de komende tijd.

We hebben hier uitgebreid in de commissie over gesproken. Voor 2015 denk ik
dat het college en de SP, of beter gezegd: het college en de gehele raad, tamelijk snel tot
elkaar zullen komen. Wat mij betreft kiezen we voor 2015 voor een bestuurlijke
aanbesteding. Ervan uitgaande dat de bezuinigingen van 40% van het kabinet doorgaan,
betekent het een dusdanig substantiële wijziging van de cliëntpopulatie die huishoudelijke
hulp krijgt, dat er daardoor een andere verhouding komt tussen hulp bij het huishouden |
en hulp bij het huishouden Il. Ik heb overigens naar aanleiding van vragen van een
medewerker van de SP vandaag een brief aan u getekend waarin ik de verhoudingen
voor 2011, 2012 en 2013 aangeef zodat u dat kunt betrekken bij uw afweging in de
komende weken of maanden. Er komt een dusdanig andere mix dat het tarief zal gaan in
de richting van een tarief dat meer past bij FWG 15 dan bij FWG 10. Voor 2015 doet zich
volgens mij geen probleem voor in de discussie in dit gezelschap, afgezien van de
kanttekening dat er nog wel forse bezuinigingen aan zouden kunnen komen. Dat laatste
moet ik altijd zeggen van de SP.

Voor 2014 vinden de SP en het college elkaar niet. Ten eerste kunnen wij niet
zomaar met een nieuwe partij in zee gaan. Dan zouden we een vorm van aanbesteding
moeten doen, of het nu een bestuurlijke vorm van aanbesteding is of een andere vorm.
We kunnen niet een partij uitkiezen waarmee we over vier weken zaken gaan doen. Ten

19
Jaar 2013 Gemeente Amsterdam R

Afdeling 2 Gemeenteraad

Vergaderdatum oog vember Raadsnotulen
tweede lijkt het mij evenmin verstandig. Als we ervan uitgaan dat er op 1 januari 2015
40% minder budget is voor de hulp bij het huishouden, dan zal zich dat vertalen in
bezuinigingen en dus ook in het afbouwen van personele capaciteit. We zijn in gesprek
met de huidige zorgleveranciers om ervoor te zorgen dat ze zoveel mogelijk medewerkers
in dienst kunnen houden. Als dat niet kan omdat er veel minder capaciteit nodig is, wat
kunnen ze dan voor ander werk doen? Een extra aanbieder maakt het probleem in de
toekomst daarom eerder groter dan kleiner. Laten we ervoor zorgen dat de huidige vier
zoveel mogelijk hun medewerkers in dienst kunnen houden. Om die reden ben ik er ook
niet voor. Een derde reden dat ik er niet voor ben, is dat het een beetje vreemd zou zijn
als wij bij de vijfde partij zouden kiezen voor een partij waar de FWG 15-schaal de regel is
terwijl we vier andere organisaties hebben waarbij dat niet het geval is. Dan ontstaat er
een bijzondere vorm van ongelijkheid. We zouden dan ook een ander tarief moeten
betalen aan die vijfde partij. We kunnen namelijk niet zeggen: u hebt alleen mensen in
schaal 15 in dienst en u krijgt hetzelfde tarief als iemand die mensen in zowel schaal 10
als schaal 15 in dienst heeft. Volgens mij hebben we de discussie daarover gevoerd bij de
aanbesteding. De SP heeft die discussie toentertijd niet gewonnen, of zo u wilt: u kreeg
uw zin niet van de gemeenteraad. Volgens mij moeten we dit nu niet doen voor 2014.

Tot slot: de onderaannemers hebben van de gemeente geen contract gekregen
van 7 oktober tot 31 december. Ik heb gezegd dat ik de betaling aan de onderaannemers
garandeer. Dat heb ik gedaan vanaf 7 oktober. Vanaf 16 oktober, dus negen dagen later,
heeft de curator van het faillissement dit overgenomen. De gemeente hoefde dus slechts
voor de periode van 7 oktober tot 16 oktober te betalen. Daarna deed de curator dat voor
termijn 11. Inmiddels hebben alle onderaannemers op één na een aannemer gevonden
voor wie ze nu werken. De ene onderaannemer die niemand heeft gevonden, heeft twintig
van de drieduizend cliënten van de Diakonie. Deze twintig cliënten kiezen voor een pgb-
constructie zodat ze bij de onderaannemer kunnen blijven, maar dan als aannemer van
de pgb-cliënten.

De VOORZITTER geeft het woord aan mevrouw Van der Pligt.

Mevrouw VAN DER PLIGT: Dank voor de verheldering van datgene waarvoor u
zich gaat inzetten bij de staatssecretaris. Dat was wel duidelijk. U zegt: een nieuwe partij.
Destijds hebben zich veel meer partijen ingeschreven voor de stedelijke aanbieding. We
hebben echter alleen aan vijf gegund. Er zijn daarom partijen die het volledige bestek al
hebben ingeleverd. U zegt ook dat het oneerlijk zou zijn als we tegen die partij zeggen dat
ze schaal 15 moet vergoeden. Stel echter dat er een partij is die dit wil doen en voor de
prijs waarvoor de andere het ook doen. Ik ken namelijk een partij die het voor die prijs wil
doen en ook zijn personeel fatsoenlijk in schaal 15 wil betalen. Het kan een van de
partijen zijn die toevallig aan de stedelijke gunning heeft meegedaan, maar toen niet
gekozen is. Wat het personeel betreft: ik denk dat het personeel van de Diakonie dat nu
door Tzorg wordt uitgebuit onmiddellijk naar de nieuwe aanbieder zal overstappen. Er is
dan ook geen sprake van dat we straks meer personeel hebben, want dan is Tzorg
gewoon wat personeel kwijt.

De VOORZITTER geeft het woord aan wethouder Van der Burg.

Wethouder VAN DER BURG: Mag ik mevrouw Van der Pligt een vraag stellen? Ik
stel een vraag in het algemene en dan zie ik wel of mevrouw Van der Pligt wil
antwoorden. Ik zei net dat de volgorde waarin ik onderhandel is: persoonlijke verzorging,

20
Jaar 2013 Gemeente Amsterdam R
Afdeling 2 Gemeenteraad
Vergaderdatum oog vember Raadsnotulen
begeleiding en dan hulp bij het huishouden. Toen zei u: dat was wel duidelijk. Ik meende
kritiek te horen in die opmerking. Ik heb daarom twee vragen aan de SP. Klopt het dat ik
in die woorden kritiek hoorde? Zo ja, kan de SP mij vertellen wat zij mij als opdracht
meegeeft? Wat zou voor u de volgorde van deze drie onderdelen zijn? Die vraag zou ik
graag door de SP beantwoord willen hebben.
(Mevrouw VAN DER PLIGT: Het mag duidelijk zijn dat wij u bij de vorige
actualiteit heel duidelijk hebben gemaakt wat ons standpunt is, net als
GroenLinks. Wij willen van die bezuinigingen af, want u hebt zelf gezegd
dat ze onuitvoerbaar zijn. Ik wilde alleen illustreren dat u hulp bij het
huishouden een tijdlang niet voor niets ‘schoonmaken’ hebt genoemd.
Daar bent u gelukkig nu weer van afgestapt. Het maakte voor ons echter
heel duidelijk hoe u ertegen aankeek. Daarom zei ik dat.)

Net had ik milde kritiek op Groenlinks, maar nu iets meer kritiek op de SP. Ik
denk dat het volstrekt niet realistisch is als de VNG gaat onderhandelen en te zeggen: de
bezuinigingen op de hulp bij het huishouden moeten in zijn geheel niet doorgaan, de
bezuinigingen op de persoonlijke verzorging moeten in zijn geheel niet doorgaan en de
bezuinigingen op de begeleiding moeten in zijn geheel niet doorgaan. Kortom: kabinet,
vind die 3 miljard euro maar ergens anders. Ik hoop niet dat dat bedrag dan ergens
anders binnen de zorg wordt gevonden. De SP en ik verschillen daarover van mening.
Dat komt vaker voor.

Een tweede punt van kritiek: er kan geen sprake zijn van uitbuiting als Tzorg zich
houdt aan de cao die is vastgesteld door werkgevers en werknemers. Ik ga ervan uit dat
vakbonden geen cao vaststellen als zij vinden dat er sprake is van uitbuiting. Als er
volgens de cao wordt betaald, dan is dat in ieder geval niet het geval. Dat gezegd
hebbend, wil ik er geen misverstand over laten bestaan dat we volgens mij in 2015 toe
moeten naar een andere verhouding. Ten aanzien van een vijfde partij heb ik een aantal
redenen genoemd waarom ik het niet met u eens was. U hebt gezegd dat u een partij
kent. Welke vorm van bestuurlijke aanbesteding we ook kiezen, we moeten niet vragen
wie er een partij kent waarmee we dan in zee gaan. Dat moeten we op een ordentelijke
manier doen. Dat kan niet binnen vier weken voor 2014. We gaan dat voor 2015 op een
ordentelijke manier doen. We zullen echt toe moeten naar minder capaciteit en ik zet mij
met de huidige partijen in om dat op een goede manier te laten plaatsvinden voor de
medewerkers die er nu werken.

De discussie wordt gesloten.

Aan de orde is de stemming over de motie-Van der Pligt (Gemeenteblad afd. 1,
nr. 1085).

De VOORZITTER geeft het woord aan mevrouw Burke voor een stemverklaring.

Mevrouw BURKE (stemverklaring): Vooral de tweede motie van de SP, om met
kleine aanbieders in zee te gaan, vind ik heel erg sympathiek. Helaas laat de juridische
houdbaarheid het niet toe om die motie te steunen.

De motie-Van der Pligt (Gemeenteblad afd. 1, nr. 1085) wordt bij zitten en
opstaan verworpen.

21
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013 aads
De VOORZITTER constateert dat de motie-Van der Pligt (Gemeenteblad afd. 1,
nr. 1085) is verworpen met de stemmen van de SP, GroenLinks en Red Amsterdam voor.
Aan de orde is de stemming over de motie-Van der Pligt (Gemeenteblad afd. 1,
nr. 1086).
De motie-Van der Pligt (Gemeenteblad afd. 1, nr. 1086) wordt bij zitten en
opstaan verworpen.
De VOORZITTER constateert dat de motie-Van der Pligt (Gemeenteblad afd. 1,
nr. 1086) is verworpen met de stemmen van de SP en Red Amsterdam voor.
De VOORZITTER schorst de vergadering.
De VOORZITTER heropent de vergadering.
De VOORZITTER: Ik begin met het voorlezen van de resterende spreektijden.
Dat is voor sommige partijen relevanter dan voor andere. De PvdA heeft nog 13 minuten,
de VVD 17 minuten, Groenlinks 9 minuten, D66 7 minuten, de SP die straks nog het
woord wil voeren heeft nog 2 minuten en 32 seconden, het CDA is al 3 seconden over de
spreektijd heen, Red Amsterdam heeft nog 15 minuten, de Partij voor de Dieren nog 5
minuten, Trots nog 15 minuten, Witte Stad nog 16 minuten. Het college is ook met 1
minuut en 54 seconden door de spreektijd heen.
23
Gewijzigd initiatiefvoorstel ter instemming van het raadslid de heer Piek van 23 juli
2013, getiteld: Op de dag van de arbeid, arbeidt men, en kennisnemen van de bestuurlijke
reactie (Gemeenteblad afd. 1, nr. 1048)
De VOORZITTER geeft het woord aan de heer Piek.
De heer PIEK: We hebben in de commissie een misverstand opgehelderd. De
VVD wil ambtenaren geenszins de mogelijkheid ontnemen om stil te staan bij het verleden
en stil te staan bij een sociaal belangrijke mijlpaal. Mijn partij verzet zich tegen het
Amsterdamse surplus, de extra vrije dag voor ambtenaren. Dat is echt iets exotisch.
Vooral het dichthouden van loketten op 1 mei, geen dienstverlening, is archaïsch. Mijn
voorstel beoogt dan ook om de service aan de burger te vergroten en op jaarbasis
3 miljoen euro te besparen. Daar kan toch moeilijk iemand tegen zijn. Het viel mij op dat in
de commissie niet alle partijen het achterste van hun tong lieten zien. Daarom wil ik nog
even in herinnering brengen dat de eerste reactie op mijn voorstel destijds heel positief
was gezien de koppen in de krant en de tweets die her en der verschenen. [Spreker toont
enkele sheets.] Bijvoorbeeld een tweet van mevrouw Moorman: “Ik vind dat je de Dag van
de Arbeid het beste viert door te werken. Extra vrije dag Amsterdamse ambtenaren kost
ons 4,5 miljoen euro.” De aanvankelijke reacties waren dus heel positief en toch viel het
mij op dat dit bij de commissiebehandeling iets minder duidelijk was. Daarom wil ik
vandaag een lakmoesproef houden. Ik hoop op uw steun te mogen rekenen.
(De heer DE GOEDE: Allereerst complimenten omdat de voorzitter
toestaat dat er beelden gebruikt worden. Dat smaakt naar meer. Dat
22
Jaar 2013 Gemeente Amsterdam

Afdeling 2 Gemeenteraad R

Vergaderdatum 27 november Raadsnotulen

2013

mogen we vaker doen. De tweede opmerking is aan de heer Piek gericht.
Ik was in de commissie heel duidelijk. U stelt voor om 1 mei als zodanig af
te schaffen, maar tegelijkertijd zegt u dat dit 3 miljoen euro oplevert. Ik
heb uw voorstel gelezen. Mensen kunnen die vrije dag op een andere dag
in het jaar inhalen. Wat levert het dan nog op?)
(De VOORZITTER: Voordat ik de heer Piek het woord geef, wil ik erop
wijzen dat wij in deze raadzaal geen beelden gebruiken. De enige reden
dat het op deze manier wel kan, is dat de heer Piek keurig voorleest wat
er staat.)

De heer De Goede stelt een duidelijke vraag. In het voorstel staat heel duidelijk
wat het oplevert. Op dit moment is 1 mei geen formele feestdag. Als we ervoor kiezen om
voor dat exclusieve Amsterdamse surplus ambtenaren de mogelijkheid te geven om voor
Goede Vrijdag, de kruisiging van Jezus Christus, te kiezen dat ook niet door iedereen
meer gevierd wordt, dan lijkt mij dat een goede ruil. Mensen kunnen dan kiezen tussen
het een of het ander.

(De heer DE GOEDE: Ik verbaas mij erover dat de VVD geweld tegen
Joden dan wel viert, maar dat vind ik flauw. Daar zal ik verder niet op
ingaan. Ik wil even terug naar 1 mei. U zegt dat mensen die dag op een
andere dag inhalen, bijvoorbeeld op Goede Vrijdag. Wat besparen we
dan? Kunt u mij voorrekenen wat de gemeente daar financieel aan
overhoudt?)

Wij besparen concreet één vrije dag. We leveren één vrije dag in en dat betekent
een bedrag van ongeveer 3 miljoen euro.

(De heer DE GOEDE: Ik probeer het nog één keer. Als iemand die vrije
dag op een ander moment inhaalt, dan levert het toch niets op?)

Nee, het gaat om twee dingen. Het gaat om de financiële besparing doordat men
een vrije dag minder heeft. Daarnaast gaat het om het vergroten van de service aan de
burger door ervoor te zorgen dat de loketten open zijn. Dat is het grote voordeel ervan. Nu
zijn alle loketten gesloten en is er geen service mogelijk. Dat is ons een gruwel.

Tot slot wil ik de wethouder vragen of hij de toezegging die hij in de commissie
heeft gedaan nog eens wil herhalen.

De VOORZITTER geeft het woord aan mevrouw Visser.

Mevrouw VISSER: Afgezien van een concrete besparing, hoewel dat ook een
belangrijk element is in het voorstel van de heer Piek, is het zeer archaïsch dat deze
dagen gevierd blijven worden. De heer Piek zei het ook al. De heer Piek noemt niet eens
tweede Pinksterdag, tweede Paasdag en tweede Kerstdag als keuzemogelijkheid terwijl
het vrij zijn op dat soort dagen typisch iets voor Nederland is. We vinden dat in het
buitenland niet, want daar zijn het gewone werkdagen. De arbeidsvoorwaarden in deze
stad en sowieso in ambtelijk Nederland zijn zeer ruim. Vergeleken met het bedrijfsleven
steekt dat er schril bij af. Alleen al in dat opzicht is het voorstel van de heer Piek zeer het
steunen waard. Wij steunen het dus ook.

De VOORZITTER geeft het woord aan de heer De Goede.

De heer DE GOEDE: Op 1 mei 1888, een hele tijd geleden, is de 1 meiviering
ingevoerd. Weet iemand nog waarom? Dat was vanwege de invoering van de achturige
werkdag. Alles wat wij tegenwoordig hebben aan verworvenheden qua tijd om te

23
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013
besteden aan uitgaan, genieten van de stad, musea en hobby's komt voort uit de
invoering van de achturige werkdag. Het is het dan ook waard om elk jaar te gedenken
dat dit een groot goed is. Het is namelijk niet vanzelfsprekend. Dat was het toen niet en
dat is het nu nog steeds niet in heel veel landen.
(De heer PIEK: De heer De Goede spreekt prachtige woorden, maar hebt
u wel geluisterd naar wat ik net zei? Volgens mij hebben we in de
commissie al het misverstand opgehelderd dat er sprake van zou zijn dat
de VVD u of anderen zou beletten om daarbij stil te staan. Sterker nog:
dat moet heel goed mogelijk zijn. Het gaat ons om de andere punten.)

Stilstaan is mooi, dat hebben we de afgelopen jaren gevierd door er een vrije dag
van te maken. Ik ben het met u eens als u zegt: dat kan beter. Ik nodig dan ook graag de
liberalen, de christenen, de socialisten en de communisten uit om hand in hand de
komende jaren in de stad op te trekken en 1 mei te vieren. Op die manier kunnen we met
zijn allen, inclusief de VVD en GroenLinks de verworvenheden van 1 mei nogmaals
bevestigen.

(De heer PIEK: In dat geval ben ik benieuwd wat de heer De Goede vindt
van de tweet van mevrouw Moorman die zegt dat we de Dag van de
Arbeid het beste kunnen vieren door gewoon te werken.)

Ik hoor dat graag zo meteen van mevrouw Moorman. Als iemand dan wil werken,
dan kan dat. Als mensen die dag op een andere manier willen vieren, dan kan dat ook.
Op dit moment is de verworvenheid in deze stad dat men op 1 mei vrij heeft om samen te
vieren dat de achturige werkdag bestaat. Als u als liberale partij vindt dat dit niet langer
hoeft en dat speeltje van de linkse ambtenaren afpakt, dan laat ik dat voor uw rekening. Ik
concludeer dan dat u misschien gewoon een rechtse partij bent.

(De heer PIEK: Is het de heer De Goede bekend dat de festiviteiten op
1mei om 19.00 uur plaatsvinden en dat ambtenaren gewoon de
mogelijkheid hebben om er na afloop van de werkdag naartoe te gaan?)

Er zijn overdag heel veel evenementen, mijnheer Piek. Ik stel voor dat wij op
1 mei gezamenlijk daarnaartoe gaan. Mevrouw Van der Pligt knikt ook al ja’. Ik zie een
nieuw soort 1 meiviering aankomen waarbij we die dag met zijn allen vieren. Op die
manier wil GroenLinks 1 mei als symbool van de achturige werkdag blijven herdenken. Wij
zullen dan ook niet instemmen met dit tamelijk rechtse symboolpolitiekachtige voorstel
van de VVD. Misschien komen er verkiezingen aan, maar wij houden graag 1 mei in ere.

(De VOORZITTER: Mag het iets stiller zijn in de zaal?)

De VOORZITTER geeft het woord aan wethouder Van der Burg.

Wethouder VAN DER BURG: Ik ben een overtuigd liberaal. Als overtuigd liberaal
ben ik ook directeur geweest van vier van de vijf sociaaldemocratische verzorgingshuizen
in Amsterdam. Ik was dan ook met enige regelmaat aanwezig als er in het pand
1 meibijeenkomsten waren. Het doet mij goed om er hier veel mensen over te horen
spreken, want ik zal in elk geval aan die huizen doorgeven dat ze de komende tijd heel
veel leden van de Partij van de Arbeid en van Groenlinks bij dit soort 1 meibijeenkomsten
kunnen verwachten. In ieder geval meer dan er in de afgelopen jaren waren. Afgezien
daarvan heeft het college in de onderhandelingen met de vakbonden ingebracht dat wij
willen kijken naar de drie vrije dagen die Amsterdam extra kent. Eigenlijk zijn het er
ongeveer tweeënhalf. Het gaat namelijk ook om Goede Vrijdag en om vier van de vijf keer
dat 5 mei gevierd wordt. Voor ons mogen alle drie de dagen ter discussie staan. De
vakbonden hebben een andere keuze gemaakt voor 2014. Daarom is dit in 2014 niet aan

24
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013 aads
de orde. De heer Piek sprak over een toezegging. Ik weet niet of iedereen het als een
toezegging ervaart, maar ik zal wel mijn woorden herhalen. Ook voor 2015 moet er nog
steeds 3 miljoen euro worden ingevuld. Dan zal opnieuw aan de orde worden gesteld of
deze drie dagen geschrapt kunnen worden, net als een aantal andere zaken.

De VOORZITTER geeft het woord aan de heer Piek.

De heer PIEK: Ik dank de wethouder voor wat hij net zei. Het is een duidelijk
verhaal. Ik ben minder te spreken over het feit dat we de Partij van de Arbeid hier op geen
enkele manier horen over het plan waarvan ze aanvankelijk zei dat het zulk een goed plan
was. Dat vind ik jammer. Ik weet niet wat erachter zit. Ik zou dat heel graag horen, maar
het blijft een beetje stil aan die kant. Als u dadelijk tegen dit plan stemt, dan is dat een
vreemde figuur die om nadere verklaring vraagt. Ik ken mevrouw Moorman als iemand
met een rechte rug. We zullen het afwachten.

De VOORZITTER geeft het woord aan de heer De Goede.

De heer DE GOEDE: Met de woorden van de wethouder denk ik dat de discussie
daar gevoerd moet worden waar ze thuishoort. Dat is in het gesprek tussen de
werknemers van deze stad en het college. We horen graag wat hun wensen zijn, maar ik
vermoed wat deze zijn. Ik wens u veel succes.

De discussie wordt gesloten.

Aan de orde is de stemming over de voordracht (Gemeenteblad afd. 1, nr. 1048).

De VOORZITTER geeft het woord aan de heer Prins voor een stemverklaring.

De heer PRINS (stemverklaring): Wij zullen tegenstemmen. Wij zijn tevreden met
de reactie van de VVD-wethouder. Wij beschouwen dit als een kwestie tussen werkgever
en werknemer.

De VOORZITTER geeft het woord aan de heer Evans-Knaup voor een
stemverklaring.

De heer EVANS-KNAUP (stemverklaring): Red Amsterdam is er groot
voorstander van dat de gemeente op 1 mei open is voor de Amsterdammers. We
begrijpen de strekking van dit initiatiefvoorstel en we zullen daarom voorstemmen.

De voordracht (Gemeenteblad afd. 1, nr. 1048) wordt bij zitten en opstaan
verworpen.

De VOORZITTER constateert dat de voordracht (Gemeenteblad afd. 1, nr. 1048)
is verworpen met de stemmen van de VVD, het CDA, Red Amsterdam en D66 voor.

25
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013 aaasnotule
29
Voordracht van het college van burgemeester en wethouders van 15 oktober
2013 tot vaststellen van het bestemmingsplan Ronetteterrein (Gemeenteblad afd. 1, nr.
1054)
De VOORZITTER geeft het woord aan mevrouw Alberts.
Mevrouw ALBERTS: We gaan het Ronetteterrein omzetten naar een gebied waar
we straks studentenwoningen neerzetten. Daartoe wordt het bestemmingsplan gewijzigd.
Op dat terrein wonen mensen, zij het niet heel veel. Ik vind het netjes als er voor die
mensen een goede oplossing gevonden wordt en zij niet op grond van alle voor ons
beschikbare juridische regels ontruimd worden als krakers. Dat lijkt mij iets te ver gaan
gezien het feit dat ze er een hele tijd wonen. Ik weet dat er gesprekken gaande zijn. Kan
de wethouder op de een of andere manier zeggen dat dit op een ordentelijke manier zal
worden afgerond en dat de SP zich er geen enkele zorg over hoeft te maken? Ik had
eigenlijk willen vragen of we dit kunnen uitstellen totdat de gesprekken afgerond zijn,
maar dat vind ik niet terecht. Er is immers ook een ander belang, namelijk het bouwen van
studentenwoningen. Ook ik vind dat dit zo snel mogelijk moet kunnen gebeuren. Dit
hogere goed mag echter niet ten koste gaan van een aantal anderen. Ik hoop eigenlijk dat
iedereen vindt dat dit netjes moet worden afgerond.
De VOORZITTER geeft het woord aan wethouder Van Poelgeest.
Wethouder VAN POELGEEST: We hebben hier in de commissie tamelijk
uitgebreid over gepraat. Ik snap de zorg van mevrouw Alberts. Ik voel ook met haar mee.
Aan de andere kant weet ik ook niet wat er nu besproken wordt tussen de eigenaar van
de grond en de mensen die er al langer wonen. Ik vind dat de gemeente daar niet tussen
moet gaan zitten. De eigenaar van de grond heeft de verantwoordelijkheid om dit op een
fatsoenlijke en ordentelijke manier te regelen. Ik heb overigens geen indicaties dat hij dit
niet wil, maar we letten wel op. Ik hoop dat mevrouw Alberts daarmee uit de voeten kan.
De VOORZITTER: Mevrouw Alberts knikte.
De discussie wordt gesloten.
Aan de orde is de stemming over de voordracht (Gemeenteblad afd. 1, nr. 1054).
De voordracht (Gemeenteblad afd. 1, nr. 1054) wordt bij zitten en opstaan
aangenomen.
De VOORZITTER constateert dat de voordracht (Gemeenteblad afd. 1, nr. 1054
met algemene stemmen is aangenomen.
De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 1054 van afd. 1 van het Gemeenteblad.
26
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen

2013

32

Voordracht van het college van burgemeester en wethouders van 5 november
2013 tot het uiten van wensen en bedenkingen ter zake van de strategienota, getiteld: Het
Marineterrein, en bijbehorende financiële paragraaf, instemmen met de kaders voor de
uitvoering van de ontwikkeling van het Marineterrein en beschikbaar stellen van
5,5 miljoen euro vanuit het Amsterdams investeringsfonds (Gemeenteblad afd. 1, nr.
1062)

Bij dit agendapunt wordt ingekomen stuk nr. 29 betrokken.

De VOORZITTER geeft het woord aan de heer Van der Ree.

De heer VAN DER REE: Wij hadden het bij een stemverklaring kunnen houden,
maar nu de heer Mulder om behandeling heeft gevraagd, zal de VVD ook een paar
positieve woorden spreken. Wij zijn vanaf het begin hierbij betrokken geweest. Mijn
voormalige collega Frank van Dalen heeft nog een manifestatie georganiseerd op het
Marineterrein, samen met de heer Van Drooge. Die is druk bezocht. Veel Amsterdammers
hebben op een positieve manier meegedacht. Alles in een stroomversnelling gekomen. Er
ligt nu een voorstel waar wij positief over zijn. Herstel van het stedelijk weefsel, een
innovatieve werkplaats, vasthouden aan de maritieme geschiedenis en geleidelijkheid.
Dat kwam tijdens de bijeenkomst van de VVD en het CDA en later in de gemeentelijke
bijeenkomst tot uiting. We verkeren in een crisis en we kunnen niet het hele terrein in een
keer ontwikkelen. Er komt geen nieuw icoon, maar het terrein moet zelf een icoon worden.

Wij zijn voor, maar we hebben wel een paar kanttekeningen. Wij vinden de
maritieme geschiedenis belangrijk, maar ook de Marine. De Marine is een instituut dat al
honderden jaren aan Amsterdam verbonden is. Het zou prettig zijn als dat zou blijven, in
welke vorm dan ook. Daar vragen wij graag aandacht voor. We zien ook dat het
Marineterrein op dit moment functioneert als een beschermd gebied. Als een koninklijke
hoogheid Amsterdam bezoekt of als er iets bijzonders is waar een beveiligd gebied voor
nodig is, dan wordt het Marineterrein gebruikt als beveiligde parkeerplaats en als plek
waar een helikopter kan landen. Wij denken dat een hoofdstad een dergelijk gebied nodig
heeft. Ook daar vragen wij aandacht voor. Wij stemmen voor met één kanttekening,
namelijk bij punt 3h. U raadt het al: wij zijn er geen voorstander van dat, als gebouwen of
delen van het gebied worden overgedragen, er gemeentelijke erfpacht onder gevestigd
wordt. Wij worden daarom geacht straks tegen punt 3h te zijn.

De VOORZITTER geeft het woord aan mevrouw Visser.

Mevrouw VISSER: Ook D66 is blij met het plan dat er nu ligt. Gezien de
economische situatie is er een goede, creatieve manier gevonden om een begin te maken
met het ontwikkelen van het Marineterrein. Vanaf nu is er een kans om in te spelen op de
bestaande ideeën en om de kansen te benutten. Het is ook heel goed dat er nu een
passende manier is gevonden om het AIF in te zetten. D66 is blij dat er zodoende minder
geld op de plank blijft liggen nu de stad de resterende investeringskracht zo goed kan
gebruiken. In de commissie is het plan nauwelijks besproken. Er was haast bij. Ik heb zelf
een aantal vragen gesteld die allemaal goed zijn beantwoord. Ik heb er dan ook geen
twijfels meer bij.

Er is echter één aspect waar ik nog aandacht voor wil vragen en waar ik graag
antwoord van de wethouder op wil hebben. Het betreft de saneringskosten. Het is in dit

27
Jaar 2013 Gemeente Amsterdam R

Afdeling 2 Gemeenteraad

Vergaderdatum 27 november Raadsnotulen

2013

land een goed gebruik dat eigenaren van gronden en gebouwen zelf verantwoordelijk zijn
voor de saneringskosten, maar dat is in dit geval niet op die manier geregeld. Ik citeer uit
de gemeenteraadsflap. Er staat letterlijk: “Het Rijk heeft informeel aangegeven voor
onvoorziene saneringskosten een grotere eigen verantwoordelijkheid te voelen.” Dat zijn
geen termen waarmee we gewoonlijk zaken regelen. Er is een aantal voorbeelden in dit
land, waaronder de MS Rotterdam, die ik in herinnering roep waarbij de asbestsanering
tot gigantische overschrijdingen leidde. De enige ontsnapping die de gemeente
Amsterdam dan heeft is om zich terug te trekken uit het plan. Dat lijkt mij echter niet
wenselijk. Als het straks zo ver is, dan denk ik niet dat de gemeente Amsterdam zal
zeggen: Rijk, wij betalen alle kosten. Er is immers afgesproken dat alle kosten die de
gemeente Amsterdam heeft gemaakt voor de ontwikkeling tot dan toe worden
terugbetaald. Er is dus geen financieel risico aan verbonden. Het is echter een vreemde
figuur als Amsterdam zegt: hier hebt u het Marineterrein terug en wij bemoeien ons er niet
meer mee. Daar wil ik dus graag iets meer zekerheden over.

De VOORZITTER geeft het woord aan de heer Schimmelpennink.

De heer SCHIMMELPENNINK: We praten over de plaats waar vroeger de
admiraliteit van Amsterdam gevestigd was. De plek heeft dus icoonwaarde. Ik heb in het
verleden wel eens met marinemensen gesproken en gevraagd of ze niet beter weer aan
diep vaarwater zouden kunnen liggen. Ik dacht toen dat er misschien geruild kon worden.
Uiteindelijk is het terrein toch van Amsterdam geworden. Daar zijn we hartstikke blij mee.
Ik ben er minder blij mee dat de Marine verdwijnt. Ik kan me voorstellen dat we toch met
de Marine gaan praten en vragen of het niet aardig zou zijn als de Marine af en toe
buitenlandse schepen zou ontvangen. Dan kunnen we de relatie een beetje in stand
houden. Misschien kunnen we een financiële ruil maken, want in de torens kan best een
plekje voor de Marine komen. Dit is een veelomvattend voorstel, er komt 50.000 m°
woningen die kennelijk tamelijk klein zijn, maar ik denk dat we toch iets moeten doen om
de oude admiraliteit van Amsterdam hier vast te houden.

De VOORZITTER geeft het woord aan mevrouw Alberts.

Mevrouw ALBERTS: Het is niet mijn gewoonte om in allerlei loftuitingen uit te
barsten. De raad zou het vreemd vinden als de SP dat zou doen. Hier is echter wel
degelijk een compliment op zijn plaats. Ik denk dat wethouder Van Poelgeest ervoor
gezorgd heeft dat Amsterdam weer iets terugkrijgt wat van Amsterdam is. Een heel groot
stuk Marineterrein dat gewoon weer voor alle Amsterdammers is. Ik zou zeggen:
chapeau. Hartstikke goed gedaan.

De VOORZITTER: Mevrouw Alberts, aan het applaus te horen, moet u dat vaker
doen.

De VOORZITTER geeft het woord aan mevrouw Van Doorninck.

Mevrouw VAN DOORNINGK: Als ik zelf de loftrompet over mijn eigen wethouder
wil steken, dan is het een beetje jammer dat de SP dat net al gedaan heeft. Ik kan alleen
maar haar woorden herhalen. Hiermee komt inderdaad een grote wens van heel veel
Amsterdammers uit. Een stuk Amsterdam komt terug naar Amsterdam. Ik kan mij de
eerste dagen van deze wethouder herinneren toen hij deze wens ook al eens uitsprak en

28
Jaar 2013 Gemeente Amsterdam R

Afdeling 2 Gemeenteraad

Vergaderdatum oog vember Raadsnotulen
toen niet van de hele raad applaus kreeg. Ik kan me herinneren dat de VVD en het CDA
er niet zo blij mee waren. Het is heel mooi dat, aan het eind van een periode, dit stuk
Amsterdam weer terug bij Amsterdam komt. Het is nog mooier dat het organisch
ontwikkeld wordt, dat Amsterdammers meepraten en dat er een groot stuk groen komt
voor Amsterdammers. Wat ons betreft wordt het ook Amsterdamse grond. Er staat een
passage in waarin staat dat eventueel het Rijk aan derden kan verkopen. Laten we
proberen om deze grond in handen van Amsterdam te laten komen en dat Amsterdam dit
mooie stuk Amsterdam voor Amsterdammers kan ontwikkelen.

De VOORZITTER geeft het woord aan de heer Mulder.

De heer MULDER: Ik ben blij dat ik om behandeling heb gevraagd. Zo kan
iedereen nog aan de geschiedschrijving bijdragen. In de eerste plaats is het natuurlijk
wethouder Van Poelgeest die hier een mooi staaltje gebiedsontwikkeling 2.0 laat zien. We
willen u dan ook bedanken voor de geboden ruimte die de voorstellen nog hebben. Ze
bieden ruimte om het gebied mooi en gemengd te ontwikkelen. Voorlopig blijft een aantal
functies gehandhaafd. Dat accepteren we. Het is niet erg. Misschien is zelfs de heer
Schimmelpennink daarmee een beetje gerustgesteld. Het is echter wel degelijk een
locatie waar we kunnen inbreien en ruimte voor woningbouw kunnen creëren. Ik zou u
dan ook vriendelijk willen verzoeken om ons amendement op de structuurvisie aan het
dossier voor uw opvolger mee te geven zodat die er af en toe naar kan kijken. Ook in dat
amendement staat duidelijk dat we het groen daar voor het centrum heel belangrijk
vinden.

Liesbeth van der Pol sprak laatst over dit gebied als een blauwdruk. U maakt een
blauwdruk. Zij bedoelde daarmee blauw vanwege het water en druk in relatie tot de druk
die op het centrum heerst. Dit soort blauwdrukdenken moedigen wij aan. Ik was overigens
bij een bijeenkomst van ARCAM, het architectuurinstituut, waar dertig ideeën voor een
goede invulling van het terrein werden gegeven. Het is goed dat de professionals
meedenken. Maak gebruik van de kennis die er is in de stad. Mensen willen ook graag
meedenken. We investeren ook iets voor. Dat vinden wij niet erg. Sterker: wij vinden het
goed dat het nog steeds gebeurt. Niet op de gigantische manier waarop het voorheen
gebeurde, maar een beetje gefaseerd. We krijgen er iets moois voor terug, namelijk meer
grond in erfpacht. Dat kunnen we alleen maar toejuichen. We danken u voor de
voorstellen en we verheugen ons op alle ontwikkelingen die hier de komende jaren
kunnen plaatsvinden en die wij nog niet kennen.

De VOORZITTER geeft het woord aan wethouder Van Poelgeest.

Wethouder VAN POELGEEST: Alle woorden over historische momenten worden
op dit moment een beetje de bekende open deuren die nog eens ingetrapt worden. Ik zal
dat aan het eind nog even doen. Het college is het eens met de opmerkingen over de
functie van de Marine en de maritieme geschiedenis. Dat staat ook duidelijk in het stuk. Ik
weet niet of de Marine of Defensie op termijn nog in dit gebied aanwezig wil blijven,
letterlijk met een kantoor of met een activiteit. Men is voorlopig echter nog niet weg, want
het verloopt allemaal heel gefaseerd. Dat is dus een kwestie van afwachten. We hebben
wel met het Rijk afgesproken dat de maritieme geschiedenis die deze plek heel sterk
markeert, ook historisch, op een bepaalde manier zichtbaar en levend moet worden
gehouden. Ik denk dat iedereen in deze zaal dat ook belangrijk vindt. Het is nog
afwachten hoe dat vervolgens gebeurt. Dat zal de toekomst uitwijzen.

29
Jaar 2013 Gemeente Amsterdam R
Afdeling 2 Gemeenteraad
Vergaderdatum oog vember Raadsnotulen

Ik denk dat de opmerking van mevrouw Visser over de saneringskosten heel
terecht is. Ik wil u toezeggen dat dit nog verder wordt uitgewerkt. Het is nu zodanig
geregeld dat wij niet voor hoge kosten komen te staan. Dat is ook in de brief heel duidelijk
uitgelegd. Er zijn van tevoren verkenningen gedaan en er is geen aanleiding om te
denken dat er een enorme gifbelt onder het terrein zit. Mocht zich dat echter toch
voordoen, dan weten we dat onze partner, het Rijk, vooralsnog niet de grootste boef in
Nederland is. In de intentie is er daarom materieel iets over uitgesproken. Situaties als bij
de SS Rotterdam, niet de MS Rotterdam, maar de SS Rotterdam, zien wij er niet van
komen. Ik zeg u echter toe dat bij de verdere uitwerking nog aandacht aan dit punt
besteed zal worden.

Ik dank mevrouw Alberts hartelijk voor de bijzonder aardige woorden. Ik doe dat
mede namens de heer Van der Burg, de heer Oranje en de heer Van der Laan. Wij zaten
met zijn vieren in het bestuurlijk team. Ik doe het vooral ook mede namens de ambtenaren
die hier tamelijk hard aan gewerkt hebben.

Tot slot mag ik misschien een hartewens doen. Dit terrein komt op de een of
andere manier terug naar de stad. Ik ben op 19 maart 2014 jarig en het zou heel mooi zijn
als ik nog vlak voor mijn verjaardag of op mijn verjaardag op de fiets door dit gebied zou
kunnen fietsen om te vieren dat het gebied weer terug is gekomen naar de gemeente
Amsterdam. Dat heeft vanzelfsprekend alleen met mijn verjaardag te maken.

De VOORZITTER geeft het woord aan mevrouw Visser.

Mevrouw VISSER: Ik wil de wethouder hartelijk danken voor zijn toezegging. Ik
hoop dat de commissie nog wordt geïnformeerd over het uiteindelijke resultaat. Wij zullen
uiteraard voor het voorstel stemmen waarbij ik wil benadrukken dat wij geacht worden
tegen dit onderdeel van het contract te zijn.

De VOORZITTER geeft het woord aan wethouder Van Poelgeest.

Wethouder VAN POELGEEST: Mevrouw Visser wil tegen een onderdeel van het
contract zijn. Dat is een beetje lastig. Wij maken een ondeelbare afspraak met het Rijk
over de manier waarop we dit gebied in de komende tien jaar willen ontwikkelen waarbij
we over en weer verplichtingen aangaan. We hebben de intentie uitgesproken om, als
zich iets voordoet, dit in redelijkheid en op een keurige manier samen op te lossen. Nu is
dat nog een beetje abstract geformuleerd. Ik snap heel goed dat u dat nog een keer iets
preciezer terug wilt zien. Als u het feit dat dit nu niet precies is uitgewerkt zo zwaarwegend
vindt, dan moet u tegen het voorstel stemmen. Ik kan nu niet terug naar het Rijk gaan en
zeggen: er wordt over de sanering net iets anders gedacht. Nee, we spreken over dit punt
een intentie uit ten opzichte van elkaar.

(Mevrouw VISSER: Het feit dat het bij een intentie is gebleven, was juist
mijn bezwaar. Ik snap wel dat u het contract nu niet kunt openbreken en
dit onderdeel kunt veranderen. Zeker niet vanwege de deadline. Ik heb
daar ook alle begrip voor. Wat is echter uw toezegging waard? U zegt nu
in feite toe wat er in de stukken al staat, namelijk dat u probeert om er in
goed overleg samen uit te komen.)

Er is geen grote haast bij. Er hoeft niet over een maand of over twee maanden
een voorstel te liggen. Wat we kunnen doen is nader aan te duiden wat ‘goed overleg’
betekent en hoe de verantwoordelijkheden in elkaar zitten. Daar valt wel iets meer over te
zeggen dan wat er nu staat. Ik zeg u toe om daar met het Rijk over te praten om er iets

30
Jaar 2013 Gemeente Amsterdam R
Afdeling 2 Gemeenteraad
Vergaderdatum 27 november Raadsnotulen
2013
meer handen en voeten aan te geven. Dit had een beetje met tijdsdruk te maken en niet
met onwil. Als het Rijk zich onredelijk op zou stellen als we iets tegenkomen, dan is het
voor u van belang om te weten dat we er financieel niet aan vastzitten.
De discussie wordt gesloten.
Aan de orde is de stemming over de voordracht (Gemeenteblad afd. 1, nr. 1062).
De voordracht (Gemeenteblad afd. 1, nr. 1062) wordt bij zitten en opstaan
aangenomen.
De VOORZITTER constateert dat de voordracht (Gemeenteblad afd. 1, nr. 1062)
met algemene stemmen is aangenomen.
De voordracht wordt zonder hoofdelijke stemming goedgekeurd; de raad neemt
mitsdien het besluit, vermeld onder nr. 1062 van afd. 1 van het Gemeenteblad.
De VOORZITTER: Dames en heren, ik wens u allen van harte wel thuis. Ik zie u
graag in december in deze zaal terug.
De VOORZITTER sluit de vergadering om 21.50 uur.
31
Jaar 2013 Gemeente Amsterdam
Afdeling 2 Gemeenteraad R
Vergaderdatum 27 november Raadsnotulen
2013
INDEX
1038 Voordracht van het college van burgemeester en wethouders van 29 oktober 2013
tot kennisnemen van de 8-maandsrapportage 2013 en vaststellen van onderdelen van
de 8-maandsrapportage 2013 … nnen ennen ennenneeer en enensenene neen enennenene eenen Î
1046 Initiatiefvoorstel ter instemming van het raadslid mevrouw Ulichki van 9 juli 2013,
getiteld: Een toegankelijke opvang voor dak- en thuislozen: over regiobinding, sociale
binding en bad, bed en brood voor iedereen, en kennisnemen van de bestuurlijke
reacti® ………..n nennen enennnnenerreneenenennennseresenennennene nennen enennennne neren nenvennennnereenenenennnnnenn 1
1047 Initiatiefvoorstel ter instemming van het raadslid mevrouw Van der Pligt van 17 april
2013, getiteld: Daklozenopvang in zelfbeheer uitbreiden, en kennisnemen van de
bestuurlijke reacti@ … nnn ennenene neren en enenenneneneer ene eennennne nennen enennenneennenenennennnen | Ô
1048 Gewijzigd initiatiefvoorstel ter instemming van het raadslid de heer Piek van 23 juli
2013, getiteld: Op de dag van de arbeid, arbeidt men, en kennisnemen van de
bestuurlijke reactie … nnn ennenenenenenenenenennene nennen eeennenene nennen enennennne rennen enen nenn nen
1054 Voordracht van het college van burgemeester en wethouders van 15 oktober 2013
tot vaststellen van het bestemmingsplan Ronetteterrein … ennen 20
1062 Voordracht van het college van burgemeester en wethouders van 5 november
2013 tot het uiten van wensen en bedenkingen ter zake van de strategienota, getiteld:
Het Marineterrein, en bijbehorende financiële paragraaf, instemmen met de kaders voor
de uitvoering van de ontwikkeling van het Marineterrein en beschikbaar stellen van
5,5 miljoen euro vanuit het Amsterdams investeringsfonds … eneen. 27
1066 Actualiteit van de raadsleden mevrouw Ulichki en mevrouw Van der Pligt van
22 november 2013 inzake het standpunt van Amsterdam ten aanzien van de voortgang
van de decentralisatie AWBZ, bij het VNG-congres op 29 november a.s. … 14
1067 Actualiteit van het raadslid mevrouw Van der Pligt van 24 november 2013 inzake
hulp bij het huishouden (hhh) … … … nanne nennen eren seneeren sneer eneen rensvere ensen ensen Îf
1082 Amendement van het raadslid Van Drooge inzake de 8-maandsrapportage
(dividenduitkering Gemeentevervoerbedrijf aan gemeente niet verhogen met 6,5 miljoen
ID
1083 Amendement van het raadslid Ulichki inzake het initiatiefvoorstel Een toegankelijke
opvang voor dak- en thuislozen (ontwikkeling beoordelingsinstrument) … … 11
1084 Motie van de raadsleden Ulichki en Van der Pligt inzake het standpunt van
Amsterdam ten aanzien van de voortgang van de decentralisatie AWBZ op het VNG-
congres op 29 november a.s. … nnen oneven enneerenenneerenenneerenenneneerenveerrvennverr vennen 1À
1085 Motie van het raadslid Van der Pligt inzake de actualiteit hulp bij het huishouden
(aanbieders ook in 2014) … nn nennen eneen enneneneerenenennenene nennen enennennnereenenenennennnenn 1
1086 Motie van het raadslid Van der Pligt inzake de actualiteit hulp bij het huishouden
(nieuwe vijfde stedelijke aanbieder) … …… … … nnen nnen neen enneerenene nerven eeen 1
32
