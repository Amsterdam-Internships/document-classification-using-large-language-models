Raadsinformatiebrief
Aan: De leden van de gemeenteraad van Amsterdam
Datum 8 maart 2021
Portefeuille(s) Water
Portefeuillehouder(s): Egbert de Vries
Behandeld door Programma Varen (programmavaren@amsterdam.nl)
Onderwerp Nadere toelichting voorstel wijziging van de Verordening op het
binnenwater 2010 (Vob)
Geachte leden van de gemeenteraad,
In de raadscommissie MLW op 4 maart jl. zijn er vragen gesteld naar aanleiding van de
voorgestelde wijziging van de Verordening op het binnenwater (Vob) en het aantal huur-
leaseconstructies die in aanmerking komen voor een exploitatievergunning passagiersvaart in
2024. In deze brief ga ik hier nader op in.
In de Verordening op het binnenwater (Vob) is in artikel 1.2.7 opgenomen dat er slechts
vergunningen kunnen worden verleend aan eigenaren van vaartuigen. In de Regeling op het
binnenwater (Rob), waarin de regels voor de uitgifte van die vergunningen staan, is bepaald dat
een aanvrager over het aangevraagde vaartuig moet kunnen ‘beschikken’. Daarmee wordt naast
de mogelijkheid van eigenaarschap ook verhuur en lease toegestaan.
De wijziging van de Vob is nodig om recht te doen aan de regels zoals ze voor deze uitgifteronde
zijn vastgesteld. Dit heeft geen juridische consequenties voor de rechtmatigheid van de
uitgifteronde omdat het voor alle aanvragers duidelijk had moeten zijn dat de regels voor de
uitgifte in de Rob staan en deze regels niet worden gewijzigd. Ook wordt de mogelijkheid uit de
Vob om als eigenaar een vergunning te verkrijgen met deze wijziging niet ingeperkt.Gemeente Amsterdam, raadsinformatiebrief Datum 8 maart 2021
Pagina 2 van 2
Er zijn in de uitgifteronde in totaal 712 aanvragen gedaan voor het totaal van 155 te vergeven
vergunningen. Op dit moment komen van deze aanvragen zes aanvragen met een lease- of
huurconstructie voor een vergunning in aanmerking.
Met vriendelijke groet,
Namens het college van burgemeester en wethouders van de gemeente Amsterdam,
Egbert J. de Vries
Wethouder Verkeer en Vervoer, Water en Luchtkwaliteit
Een routebeschrijving vindt u op amsterdam.nl