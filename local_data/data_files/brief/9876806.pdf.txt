Raadsinformatiebrief
Aan: De leden van de gemeenteraad van Amsterdam
Datum 2 maart 2021
Portefeuille(s) Ruimtelijke ordening (RO)
Portefeuillehouder(s): Marieke van Doorninck
Behandeld door R&D (bestuurszaken.rd@amsterdam.nl)
Onderwerp Overzicht vrijgegeven ontwerpbestemmingsplannen
Geachte leden van de gemeenteraad,
Met deze brief informeert het college u over het volgende.
Ontwerpbestemmingsplannen en daarmee samenhangende en vergelijkbare RO-producten
worden vrijgegeven terinzagelegging met de mogelijkheid om zienswijzen in te dienen. Bij
grootstedelijke plannen gebeurt dit met een collegebesluit en bij lokale plannen – van stadsdelen –
met een collegebesluit dat de wethouder RO in mandaat neemt.
Om u over recent vrijgegeven plannen te informeren volgt hieronder een overzicht. Uw commissie
ontvangt voor elke vergadering dit overzicht. De ontwerpbestemmingsplannen zijn op plannaam
te vinden op www.ruimtelijkeplannen.nl. Achtergrond is het voornemen van het college om
openbare collegedossiers volledig beschikbaar te stellen en toegankelijk te maken en de wens van
de raad om bij reguliere uitvoering door het college geen terkennisnamedossiers meer te
ontvangen.
Overzicht
- Vrijgeven terinzagelegging van ontwerpbestemmingsplan Bijlmer Sportcentrum en omgeving –
terinzage vanaf 12 februari 2021
- Vrijgeven terinzagelegging van ontwerpbestemmingsplan Onbestemde vlekken Nieuw-West –
terinzage vanaf 19 februari 2021
- Vrijgeven terinzagelegging van ontwerpbestemmingsplan Amstelkwartier derde fase West, het
ontwerpbesluit hogere waarden en het vrijgeven voor inspraak voor het wijzigen van het
welstandskader – terinzage vanaf 25 februari 2021
- Vrijgeven terinzagelegging van ontwerpbestemmingsplan Bredius 1e herziening – terinzage
vanaf 11 maart 2021
Met vriendelijke groet,
Namens het college van burgemeester en wethouders van de gemeente Amsterdam,
Marieke van Doorninck
Wethouder Ruimtelijke ontwikkeling en Duurzaamheid