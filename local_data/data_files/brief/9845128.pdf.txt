Bezoekadres
Straatnaam 25
0000 AA Amsterdam
Postbus 000
0000 AA Amsterdam
Telefoon 14 020
amsterdam.nl
Retouradres: Postbus 202, 1000 AE Amsterdam
De leden van de gemeenteraad
Datum 3 maart 2021
Behandeld door Ellen Veul
Onderwerp Raadsinformatiebrief over belonen van goed ondernemerschap, bewust bezoek en
versterking van buurtidentiteiten en kennisnemen van de rapporten Toerisme MRA
2019-2020 van OIS en Toerismerekeningen Gemeente Amsterdam 2020 van het
Centraal Bureau voor de Statistiek (CBS).
Geachte raadsleden,
In deze brief informeer ik u over de onderwerpen belonen van goed ondernemerschap, bewust
bezoek en versterking van buurtidentiteiten. Deze onderwerpen komen voort uit het
adviesrapport ‘Herontwerp Bezoekerseconomie Amsterdam –Visie 2025’ dat op 27 november
2020 met u is gedeeld. Het college heeft afgelopen zomer amsterdam&partners (a&p) gevraagd
een advies uit te brengen over de toekomst van de bezoekerseconomie van Amsterdam en de
regio. Tevens informeer ik u over de rapporten Toerisme MRA 2019-2020 van OIS en
Toerismerekeningen Gemeente Amsterdam 2020 dat op verzoek van de gemeente is opgesteld
door het Centraal Bureau voor de Statistiek (CBS). De economisch impact gemeten in
bestedingen, toegevoegde waarde en werkgelegenheid in de periode 2017 - 2019 is
toegenomen. In 2019 werkten bijna 80.000 mensen in toerisme. OIS verwacht dat het verblijf in
Amsterdamse hotels in 2020 is teruggelopen tussen de 62% en 74% ten opzichte van 2019. De
teruggang raakt de Amsterdamse economie breed, onder andere de horeca en de cultuursector.
Tot slot informeer ik u over de herijking van het toerisme beleid van de MRA waar dit jaar een start
mee wordt gemaakt.
Het college omarmt het advies over een bezoekerseconomie die waarde toevoegt door goed
ondernemerschap te belonen. In verschillende sectoren heeft het college hier al een start mee
gemaakt. Ondernemers leveren met hun ideeën, innovaties en initiatieven een bijdrage aan de
steeds veranderende en vernieuwende stad. Niet elke ondernemer draagt echter evenveel bij aan
een waardevolle bezoekerseconomie en daar liggen kansen. Het werken met keurmerken en het
belonen van ‘impact ondernemers’ staat centraal in het programma Amsterdam Impact.
Amsterdam werkt onder andere met het internationale keurmerk B Corp (Benefit Corporation).
Bedrijven met zo’n certificaat streven de hoogste standaarden na op het vlak van sociale en
Een routebeschrijving vindt u op amsterdam.nlGemeente Amsterdam Datum 3 maart 2021
Pagina 2 van 5
ecologische prestaties, verantwoordelijkheid en transparantie. De gemeente ondersteunt
bedrijven om de stap te maken naar maatschappelijk gedreven bedrijvigheid en op die manier een
bijdrage te leveren aan het oplossen van maatschappelijke uitdagingen.
In het rapport wordt ook geadviseerd om lokaal ondernemerschap te stimuleren en
ondernemingen te activeren om de samenwerking tussen biz'en, culture instellingen en
bewonerscollectieven op te zoeken. Een van de instrumenten die genoemd worden is een
buurtfonds. De gedachte achter een buurtfonds is ingegeven door onder andere de
buurtbudgetten en wordt op verschillende manieren ingevuld. De buurtbudgetten, zoals ‘West
begroot’ en de equivalenten hiervan in de andere stadsdelen, bieden Amsterdammers de
mogelijkheid om initiatieven van bewoners, ondernemers en instellingen (zonder winstoogmerk)
te belonen met een financiële bijdrage van de gemeente. De gemeente ondersteunt ook
ondernemerscollectieven (waaronder biz’en) financieel bij hun initiatieven voor innovatieve
oplossingen voor economische vraagstukken, het opzetten van een samenwerkingsverband of een
activiteit in een winkelgebied. Een van de voorwaarde is dat de activiteit moet bijdragen aan de
economische opgave in de buurt, zoals geformuleerd in de gebiedsagenda’s en gebiedsplannen.
Tot slot kunnen ondernemersverenigingen ook subsidie aanvragen voor het positioneren en
profileren van een gebied (subsidie gebiedsbranding). Het doel van de regeling is het vergroten
van het onderscheidend vermogen van het gebied en daarmee de economische ontwikkeling van
dat gebied versterken. De gemeente ondersteunt ook impact ondernemers met onder andere de
challenge ‘Boost je Buurt’. In deze challenge worden per buurt een aantal ondernemers
ondersteund die werken aan maatschappelijke uitdagingen in de stad, zoals een inclusieve,
gezonde en duurzame buurt. Wanneer er meer behoefte is aan ondersteuning van goed
ondernemerschap dan nodigen we de sector uit om aan te geven waarin nog meer voorzien moet
worden.
Conform het a&p advies zet het college in op een bezoekerseconomie die waarde toevoegt en op
de bezoeker die de stad een beetje beter en mooier achterlaat dan hoe hij deze aantrof. Dit advies
is in lijn met het congressenplan, zoals door uw raad besproken op 10 februari 2021. We richten
ons actief op bezoekers die voor congressen en cultuur, in de breedste zin van het woord, komen.
De inzet van dit plan is om Amsterdam in 2025 de topbestemming in Europa te laten zijn voor
kwaliteitscongressen met meerwaarde voor de stad.
A&p adviseert te bouwen aan een nieuw imago en een inspiratie- en activatiecampagne te
ontwikkelen met als doel het creëren van bewust bezoek aan de stad. Het college neemt dit
advies over en heeft hiertoe a&p de opdracht gegeven, zodat we kunnen starten met campagnes
zodra de coronamaatregelen dat weer toelaten.
A&p adviseert een hernieuwd profiel van Amsterdam te ontwikkelen: een stad van vrijheid met
verantwoordelijkheid en nadrukkelijke aandacht voor de aanwezigheid van de enorme diversiteit
in kunst, creativiteit en cultuur. De opdracht om een imagocampagne te ontwikkelen voorziet
daarin. De campagne is gericht op de waardevolle bezoekers en richt zich expliciet op potentiële
bezoekers met een interesse in cultuur (in de breedste zin van het woord). Deze doelgroep verblijft
vaker en langer in Amsterdam, doet minimaal één culturele activiteit, heeft interesse in een
uitstapje naar de regio, waar een aanbod is van natuur en cultuur en besteedt meer aan een
Een routebeschrijving vindt u op amsterdam.nlGemeente Amsterdam Datum 3 maart 2021
Pagina 3 van 5
overnachting horeca en activiteiten. Ook behoort deze groep niet tot de groep bezoekers die op
basis van hun gedrag overlast veroorzaakt. Zodra de coronamaatregelen het toelaten kan de
campagne starten. Daarbij ligt de focus eerst op de landen dichtbij en wordt dit de komende jaren
uitgebreid met internationale inzet.
Ook gaat a&p aan de slag met het ontwikkelen van een inspiratie- en activatiecampagne om het
unieke aanbod van Amsterdam op het gebied van kunst en cultuur, culinair, verblijf en attracties
op zowel bekende als onbekende plekken onder de aandacht te brengen. De campagne is gericht
op de waardevolle bezoekers en richt zich expliciet op potentiële bezoekers met een interesse in
een culturele stedentrip. Hiermee wordt cultuur in de breedste zin van het woord bedoeld. De
focus ligt op landen dichtbij en Nederland. Zodra de coronamaatregelen het toelaten, en zoek- en
boekgedrag toeneemt, kan gestart worden met de campagne.
De lokale campagne ‘Alles wat Amsterdam Mokum maakt’ van 2020, wordt uitgebreid en opnieuw
ingezet zo gauw de maatregelen het toelaten. Deze campagne is gericht op Amsterdammers en
heeft als doel hen te stimuleren en activeren hun eigen kunst en cultuur te ervaren, hun eigen
buurten en metropool te ontdekken, te gaan logeren in hun eigen stad en lokale ondernemers te
helpen er weer bovenop te komen. Daarbij is ook aandacht voor de historische binnenstad die het
meest te lijden heeft van het wegblijven van bezoekers. Ook de warenmarkten en het kopen bij
lokale winkels worden in de campagne onder de aandacht van Amsterdammers gebracht.
Daarnaast wordt geadviseerd om de identiteit van Amsterdamse buurten te versterken. Buurten
hebben elk hun eigen karakter en kwaliteiten, maar niet alle buurten worden goed bezocht door
Amsterdammers en bezoekers. Hierdoor profiteren de buurten, die dit goed kunnen gebruiken,
onvoldoende van bezoekers. Om de buurtidentiteit te versterken stellen we gebiedsprofielen op.
Dat doen we stapsgewijs. We starten met de buurten waar ondernemers elkaar weten te vinden, in
bepaalde mate al georganiseerd zijn en waar energie aanwezig is om met verschillende groepen
aan de slag te gaan. Belangrijk uitgangspunt daarbij is dat de samenwerking tussen de
ondernemers, pandeigenaren, instellingen, bewoners en de gemeente de eigenheid van een buurt,
winkelstraat of stadsdeel verder versterkt.
Vorig jaar is gestart met het positioneringsplan voor Zuidoost. Aan dit positioneringsplan wordt
dit jaar verder uitvoering gegeven. In samenwerking met bewoners, ondernemers, culturele
instellingen en pandeigenaren (en vertegenwoordigers van de bezoekerseconomie) zijn lokale
verhalen verzameld en bijzondere en onderscheidende aspecten van Zuidoost, zoals locaties, en
initiatieven in kaart gebracht. Dit plan zal voor een belangrijk deel worden uitgevoerd door de
recent opgerichte gebiedsorganisatie Zuidoost City, waarin ondernemers en ontwikkelaars en
vastgoedeigenaren samenwerken aan het aanpakken van knelpunten en benutten van kansen in
het stadsdeel. De gemeente gaat een publiek-private samenwerking aan met deze organisatie om
het imago van het stadsdeel gezamenlijk uit te dragen, en Amsterdammers bezoekers en
bedrijven te activeren het stadsdeel te bezoeken. Een volgende stap is om, ter ondersteuning van
de Aanpak Nieuw-West, een positioneringplan voor Nieuw-West te maken. Daarbij is de
samenwerking met de bewoners, lokale bedrijven en culturele instellingen essentieel. Hetzelfde
geldt voor Noord, dit gebied verandert in een snel tempo en heeft met haar verscheidenheid veel
te bieden voor Amsterdammers en bezoekers van buiten de stad. Het inzetten op het versterken
van het lokale DNA in samenwerking met lokale partijen zal ook hier de inzet zijn. De spreiding
Een routebeschrijving vindt u op amsterdam.nlGemeente Amsterdam Datum 3 maart 2021
Pagina 4 van 5
naar bekende en minder bekende plekken wordt versterkt door inzet van expertise, media,
middelen en communicatiekanalen van a&p.
Amsterdam ontwikkelt gebiedsprofielen voor branding en profilering voor winkelgebieden. Voor
winkelgebieden in Centrum vanuit de Aanpak binnenstad en vanuit het project Aantrekkelijk
winkelgebieden voor winkelstraten in Oost, Zuid en West waar de winkeldiversiteit onder druk
staat. Ook hier wordt intensief samengewerkt met de lokale ondernemers en biz'en. Het
betrekken van de vele vastgoedeigenaren is daarbij van belang. Door de veelheid van deze spelers
in een gebied, stimuleren we het opzetten van biz'en door vastgoedeigenaren. Vanuit het
‘Economisch herstel- en investeringsplan Amsterdam, 2021-2024’ is € 0,9 miljoen extra vrij
gemaakt voor de versterking van de winkelgebieden. Het versterken van de identiteit van
winkelgebieden maakt hiervan onderdeel uit.
Recent zijn de rapporten Toerisme MRA 2019-2020 en Toerismerekeningen Gemeente
Amsterdam 2020 gepubliceerd. We gebruiken de rapporten om de ontwikkelingen in de
bezoekerseconomie te monitoren. Deze gegevens bevestigen de urgentie van de beleidsinzet die
het college op verschillende van de hierboven genoemde onderdelen intensiveert, bijvoorbeeld
het congressenplan en de inspiratie- en activatiecampagne. Hieronder een korte toelichting.
Jaarlijks rapporteert OIS over toeristische en hotelstatistieken in Amsterdam en de MRA in het
Rapport Toerisme MRA. Door de gevolgen van de coronacrisis is 2020 een sterk afwijkend jaar.
De conclusies in het rapport zijn daarom gesplitst in voor corona (2019) en tijdens corona (2020).
De belangrijkste resultaten voor corona laten zien dat het aantal toeristische bezoekers aan de
MRA en Amsterdam in 2019 gestegen is ten opzichte van 2018. In 2019 is de verhuur van woningen
aan toeristen (vakantieverhuur), in tegenstelling tot de hotelovernachtingen, afgenomen met
11%. Deze afname is mogelijk een gevolg van de 30-dagenregel die vanaf 2019 geldt. Het rapport
verwacht een daling van 62 tot 74% in 2020 in verblijf in Amsterdamse hotels ten opzichte van
2019. Het effect op de werkgelegenheid van de afname van het bezoekersaantal is nu nog niet
duidelijk vanwege de steunmaatregelen van het Rijk.
Het CBS rapport Toerismerekeningen Gemeente Amsterdam 2020 verschaft inzicht in de totale
omvang van de toeristische economie in de stad. In dit rapport sluit het CBS aan op de
internationaal overeengekomen definitie. Hiermee verdiepen we het inzicht in deze sector. Er
wordt een splitsing aangebracht tussen toeristische bedrijvigheid gericht op dienstverlening aan
toeristen die in Amsterdam aanwezig zijn (horeca, cultuur en delen van de detailhandel) en
toeristische bedrijvigheid die gericht is op dienstverlening en reisbemiddeling aan toeristen die
reizen boeken over de hele wereld (Luchtvaart en reisbranche). Ook maken de bestedingen als
gevolg van vrijetijdsbesteding van de inwoners van Amsterdam zelf ook onderdeel uit van de
berekende omvang van toerisme. Het CBS concludeert dat de drie economische kernindicatoren,
bestedingen, toegevoegde waarde en werkgelegenheid, tussen 2017 en 2019 zijn gestegen.
Toeristische bestedingen bij Amsterdamse bedrijven leiden in totaal tot 9% van de toegevoegde
waarde en 11,1% van het aantal werkzame personen in de Amsterdamse economie. De
toegevoegde waarde van de sector Luchtvaart en reisbranche is het grootst met wat minder dan
de helft van het totaal. De werkgelegenheid is het grootst in de sector horeca (eten/drinken) met
ongeveer een derde deel van het totaal aantal werkzame personen.
Een routebeschrijving vindt u op amsterdam.nlGemeente Amsterdam Datum 3 maart 2021
Pagina 5 van 5
Tot slot, laat ik u bij dezen weten dat het herijken van het toerismebeleid van de MRA dit jaar start.
De adviezen uit het rapport van a&p, zoals de imago- en activatiecampagnes, zal ik daarbij
inbrengen. Voor de herijking wordt door het MRA bureau onderzoek gedaan naar de toeristische
en recreatieve ontwikkelruimte binnen de metropoolregio. Leefbaarheid is hierbij een belangrijk
onderdeel. Ik informeer uw raad over de resultaten van het onderzoek.
Ik vertrouw erop u hiermee voldoende te hebben geïnformeerd.
Met vriendelijke groet,
Namens het college van burgemeester en wethouders van Amsterdam,
Victor Everhardt
Wethouder Economische Zaken
Een routebeschrijving vindt u op amsterdam.nl