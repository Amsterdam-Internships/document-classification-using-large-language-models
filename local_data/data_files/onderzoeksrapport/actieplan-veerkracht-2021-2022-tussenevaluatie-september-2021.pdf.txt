Tussenevaluatie
Actieplan Veerkracht 2021-2022
september 2021
datum 5 november 2021
versie definitiefGemeente Amsterdam September 2021
Tussenevaluatie Actieplan Veerkracht 2021-2022 Pagina 2 van 24
Inhoudsopgave
1. Inleiding................................................................................................................................3
2. Bereik, kenmerken en klanttevredenheid...........................................................................7
3. Actielijn 1: Dienstverlening richting werk in loondienst...................................................10
4. Actielijn 2: Ondernemersdienstverlening..........................................................................14
5. Actielijn 3: De-escalerende dienstverlening......................................................................18
6. Actielijn 4: Toegang organiseren........................................................................................22
7. Actielijn 5: Proces en organisatie.......................................................................................23
8. Financiën.............................................................................................................................23
9. Vooruitblik..........................................................................................................................24Gemeente Amsterdam September 2021
Tussenevaluatie Actieplan Veerkracht 2021-2022 Pagina 3 van 24
1. Inleiding
Actieplan Veerkracht
De Coronacrisis heeft de Amsterdamse zelfstandig ondernemers hard geraakt. Meer dan de helft
van alle zelfstandigen in Amsterdam heeft een beroep gedaan op de Tozo-regeling (Tijdelijke
ondersteuning zelfstandig ondernemers). We hebben de focus bij de crisisdienstverlening in eerste
instantie uiteraard op inkomenszekerheid gelegd. Door in te zetten op digitale
aanvraagmogelijkheden, te vertrouwen in verklaringen van de aanvrager en door de flexibele inzet
en het vakmanschap van de medewerkers, hebben we zelfstandigen en andere Amsterdammers
van een inkomen kunnen voorzien tijdens de crisis. Maar door de voortzetting van de
coronamaatregelen en onzekere vooruitzichten zagen we medio 2020 al dat er meer nodig was
dan alleen het verstrekken van een tijdelijke uitkering. Omdat landelijke wetgeving hier
onvoldoende in voorziet hebben we als gemeente zelf het initiatief genomen.
Daarom zijn we met de uitvoering van het actieplan Veerkracht gestart om ondernemers te
ondersteunen bij de bedrijfsvoering of indien gewenst te helpen een baan in loondienst te vinden.
Maar ook om hulp te verlenen bij schulden en uitzicht te geven op een betere financiële positie.
We hebben goede eerste resultaten behaald en de klanttevredenheid wekt vertrouwen. Toch zien
we ook nog verbeterpunten. De tussenresultaten bieden een goede basis om de aanpak in 2022
voort te zetten.
Situatie in Amsterdam
Reeds in de zomer 2020 werd duidelijk dat het perspectief voor zelfstandigen en alle
Amsterdammers om in het najaar de draad weer volledig op te pakken onzeker was.
Vooruitlopend op het opstellen en vast laten stellen van het actieplan Veerkracht was dit
aanleiding voor de gemeente om specifieke ondersteuning voor zelfstandigen op te schalen. Het
ging met name om de schuldhulpverlening aan zelfstandigen. Bij de start van de uitvoering van
het actieplan, eind 2020, stonden we opnieuw aan de vooravond van langdurige beperkende
maatregelen. De hele coronaperiode heeft een grote impact gehad op de Amsterdamse economie
en op de bestaanszekerheid van Amsterdamse zelfstandig ondernemers. Ten opzichte van andere
gemeentes in Nederland is het aantal Tozo-aanvragen in Amsterdam onevenredig groot geweest.
In Amsterdam zijn veel zelfstandigen werkzaam in zwaar getroffen branches. Een kwart van de
Tozo-ontvangers is werkzaam is in de cultuursector en ook andere door de crisis geraakte sectoren
als de taxibranche en de horeca zijn oververtegenwoordigd.
Na de eerste versoepelingen in mei en juni 2021 konden sommige sectoren weer (gedeeltelijk)
open, maar ook in de periode vanaf april t/m juni 2021 (Tozo 4) hebben nog 16.000 zelfstandigen
een beroep op de Tozo moeten doen. In de laatste tranche, van juli t/m september (Tozo 5), waren
er nog ruim 12.000 toegekende Tozo-uitkeringen. Vanaf oktober stopten de steunmaatregelen
volledig en blijft voor zelfstandig ondernemers alleen nog een beroep op de bijstandverlening voor
zelfstandigen (Bbz) mogelijk, waar strengere voorwaarden aan vast zitten.Gemeente Amsterdam September 2021
Tussenevaluatie Actieplan Veerkracht 2021-2022 Pagina 4 van 24
De situatie waar veel zelfstandigen nog mee te maken hebben staat enigszins in contrast met
berichten over de groeiende economie. Uit CBS-data blijkt dat het aantal openstaande vacatures
het aantal werklozen op macroniveau overstijgt. Maar zoals na elke crisis blijkt dat, terwijl
hoogopgeleiden in kansrijke beroepsgroepen direct profiteren van de herstellende economie,
laagopgeleiden en anderen met een meer kwetsbare positie op de arbeidsmarkt achterblijven. Dit
geldt ook voor zelfstandigen. Het is duidelijk dat de crisis voor veel van hen nog niet voorbij is.
Rijksvoorzieningen en aanvullende Regionale ondersteuning
Bij aankondiging van het derde steunpakket heeft het Rijk aan gemeentes gevraagd om vanaf
2021 in te zetten op de heroriëntatie van zelfstandig ondernemers. Daarmee wordt bedoeld dat in
een gesprek wordt gekeken naar mogelijkheden om de koers van het bedrijf te wijzingen of een
baan in loondienst te vinden. Hiervoor zijn bij het derde steunpakket in september 2020 extra
middelen aangekondigd die in 2021 voornamelijk via de arbeidsmarktregio’s beschikbaar zijn
gekomen. In Amsterdam zijn we al in 202o van start gegaan met deze dienstverlening,
vooruitlopend op de vaststelling van het actieplan Veerkracht. Ondersteuning werd aanvankelijk
geboden op initiatief van de zelfstandige zelf. Nadruk lag en ligt op de eigen wensen en
mogelijkheden van door de coronacrisis getroffen zelfstandigen.
Toen in de eerste helft van dit jaar duidelijk werd dat het einde van de steunmaatregelen in zicht
was, heeft het Rijk gemeentes gevraagd om bij de zelfstandigen die nog Tozo ontvingen nog
nadrukkelijker in te zetten op de heroriëntatie en hen erop voor te bereiden dat reguliere
regelingen die na de Tozo resteren strengere eisen stellen aan bijvoorbeeld de levensvatbaarheid
van het bedrijf (Bbz) of de plicht tot solliciteren (Participatiewet). Als gemeente hebben bij de
Tozo-aanvraag aanvullende vragen gesteld die ons in staat stelden zelfstandigen waarvan we
vermoeden dat zij ook na het aflopen van de steunmaatregelen nog niet op eigen benen konden
staan, actief konden benaderen om ondersteuning te bieden.
Ook het Rijk heeft ingezien dat investeringen nodig zijn om door de crisis getroffen zelfstandigen
en werkloze Nederlanders te helpen, vooral om mismatchen op de arbeidsmarkt aan te pakken.
Dit heeft eind maart 2021 geleid tot de oprichting van Regionale Mobiliteitsteams (RMT’s). Met
deze aanvullende crisisdienstverlening kunnen mensen die door de coronacrisis geen werk meer
hebben geholpen worden aan een baan of hun kansen op werk vergroten. De dienstverlening
vanuit het RMT is een aanvulling op de ondernemersondersteuning vanuit Veerkracht. De
samenwerking met het RMT is inmiddels op gang gekomen, vooral op het gebied van scholing. Er
zijn nog niet veel concrete resultaten te melden omdat de dienstverlening vanuit het RMT
daarvoor nog niet lang genoeg loopt.
Eerste resultaten Veerkracht
Een groot gedeelte van de gesproken ondernemers volgt momenteel nog begeleiding en coaching
vanuit Veerkracht, maar we kunnen al wel enige tussentijdse aantallen melden. We hebbenGemeente Amsterdam September 2021
Tussenevaluatie Actieplan Veerkracht 2021-2022 Pagina 5 van 24
inmiddels 3.8001 ondernemers gesproken voor een eerste intake en advies, dat is bijna twee keer
zoveel als de oorspronkelijke doelstelling.
Ongeveer 1.800 gesprekken waren in eerste instantie gericht op het zoeken naar een baan in
loondienst. Een groot deel van deze ondernemers wordt momenteel uiteraard nog begeleid, maar
meer dan 500 van hen hebben inmiddels aangegeven voldoende perspectief als zelfstandige of als
werknemer in loondienst te hebben gevonden.
Met 1.6o0 zelfstandigen is daarnaast een eerste adviesgesprek over het versterken van het bedrijf
gevoerd. Zij kunnen bijvoorbeeld gebruik maken van coaching, workshops en werksessies.
Inmiddels is bij ongeveer 750 zelfstandigen deze dienstverlening afgerond. We kunnen niet altijd
direct het resultaat van deze begeleiding meten, maar duidelijk is dat deze begeleiding goed
gewaardeerd wordt door de deelnemers. 30% van de deelnemers aan het KTO geeft aan het
bedrijf te kunnen voortzetten als gevolg van de begeleiding, en een groot deel van de
respondenten ziet de toekomst positiever en met vertrouwen tegemoet.
We zien daarnaast helaas wel het aantal zelfstandigen met schulden toenemen, ongeveer een
kwart van de aanvragers van een Tozo 5-uitkering (juli t/m september 2021) heeft aangegeven
betaalachterstanden of schulden te hebben. Gelukkig weten we deze Amsterdammers via
Veerkracht goed te bereiken. Tot nu toe hebben in totaal ongeveer 1.000 zelfstandigen
ondersteuning gekregen via de de-escalatieroute (schuldhulpverlening). De meesten zijn met een
adviesgesprek al geholpen, maar zo nodig wordt schuldhulpverlening verleend, via specialistische
schuldhulpbureaus of de buurtteams.
Vervolg
De crisis is nog niet voorbij, Amsterdamse zelfstandigen hebben te maken met zeer onzekere en
snel veranderende omstandigheden. Per 1 oktober is er geen steun- en herstelpakket van het
kabinet meer in de vorm van TVL, NOW, Tozo en TONK. Daarom is er hard aan gewerkt om de
Bbz (besluit bijstandverlening zelfstandigen) uitvoering voor te bereiden en de dienstverlening van
Veerkracht in de gesprekken met ondernemers te integreren. We zien na anderhalf jaar steun- en
herstelpakket dat veel zelfstandigen nog behoefte aan ondersteuning hebben. Afbouw van de
dienstverlening van Veerkracht is voorlopig daarom niet wenselijk.
Terwijl de economie enigszins aantrekt, verschuift mogelijk ook de behoefte van ondernemers van
crisisdienstverlening naar het creëren van een sterker toekomstperspectief. We maken gebruik
van onze ervaringen en van de resultaten uit het klanttevredenheidsonderzoek om de
dienstverlening nog te verbeteren. We benutten de mogelijkheden van het RMT om de mismatch
op de arbeidsmarkt tegen te gaan, bijvoorbeeld via omscholing. Maar we zullen ook focussen op
sterk geraakte branches zoals de cultuursector, bijvoorbeeld via de onlangs opnieuw gestarte
begeleiding voor kunstenaars (het Fundament) en via de samenwerking met de werkdesk Cultuur
1 Dit is het aantal unieke zelfstandigen dat dienstverlening heeft ontvangen. Men kan van meerdere diensten
gebruik maken (bijvoorbeeld versterken van het bedrijf en schuldhulpverlening).Gemeente Amsterdam September 2021
Tussenevaluatie Actieplan Veerkracht 2021-2022 Pagina 6 van 24
die we hebben opgezet via het Regionaal Werk Centrum (RWC). We blijven ons op alle mogelijke
manieren inzetten om Amsterdamse zelfstandigen te helpen sterker uit de crisis te komen.
Tussenevaluatie
De in 2020 geformuleerde doelstelling van Veerkracht luidt:
“Ervoor te zorgen dat zelfstandig ondernemers die financieel zijn getroffen door de coronacrisis weer
perspectief en bestaanszekerheid krijgen. Dat zij in het eigen levensonderhoud te kunnen voorzien,
zonder te lijden onder (verborgen) armoede en schuldenproblematiek en dat zij een maximale bijdrage
kunnen leveren aan het herstel van de Amsterdamse economie en werkgelegenheid.”
Om deze doelstelling te kunnen bereiken is een programma opgezet met vijf actielijnen. Deze
staan uitgewerkt in het actieplan Veerkracht. Het actieplan is op 15 februari 2021 door de
gemeenteraad bekrachtigd. Omdat er geen tijd te verliezen was, is eind 2020 al gestart met de
uitvoering. In de brief van 18 december 2020 aan de raadscommissie WIO heeft het college
toegezegd om na de zomer van 2021 het actieplan tussentijds te evalueren.
In voorliggende tussentijdse evaluatie wordt per actielijn omschreven wat de behaalde resultaten
zijn. Voor de evaluatie is voornamelijk geput uit twee bronnen: het Dashboard Veerkracht van 13
september 2021 en het Klanttevredenheidsonderzoek (KTO) Veerkracht van augustus 2021. In het
dashboard wordt sturingsinformatie weergegeven die iedere week uit de interne systemen wordt
opgehaald en ververst. Daarnaast is in juli een KTO uitgezet onder de deelnemers van het
programma tot dan toe. Daar is een goede respons op gekomen (26%). Het KTO geeft een goed
beeld van wat de deelnemers vinden van het contact met de gemeente over Veerkracht, hoe ze de
dienstverlening hebben ervaren en welke suggesties er nog zijn. Deze informatie is in de volgende
hoofdstukken verwerkt.Gemeente Amsterdam September 2021
Tussenevaluatie Actieplan Veerkracht 2021-2022 Pagina 7 van 24
2. Bereik, kenmerken en klanttevredenheid
Bereik
In totaal zijn sinds de start van Veerkracht zo’n 3.800 unieke ondernemers gesproken voor
minimaal één intake of adviesgesprek. Dat is bijna twee keer zoveel als de oorspronkelijke
doelstelling. Sommigen konden/wilden na één gesprek zelf weer verder, anderen maakten daarna
gebruik van één van de trajecten en instrumenten van Veerkracht. De instroom van ondernemers
fluctueert over de maanden. We zien duidelijke pieken bij de start van Veerkracht
(oktober/november 2020) en op de momenten dat ondernemers actief benaderd zijn met een
uitvraag naar hun ondersteuningsbehoefte. In het aanvraagformulier voor de Tozo 5 is direct
gevraagd of ondernemers aanvullende ondersteuning wilden. De respons daarop was groot. Ook
in juli 2021 zien we daarom een piek.
Instroom klanten Veerkracht per maand
1000
500
0
202011 202012 202101 202102 202103 202104 202105 202106 202107 202108
Figuur 1 ‘Instroom klanten Veerkracht maand’ Dashboard Veerkracht 31-08-2021
Stadsdelen
In absolute aantallen zijn de ondernemers die gebruik maken van Veerkracht het vaakst
woonachtig in de stadsdelen West en Nieuw-West, en het minst in Noord en Zuidoost. Onbekend
is of deze ondernemers ook ondernemen in hun eigen stadsdeel of dit elders doen. De verdeling
over de stadsdelen is gelijk aan de verdeling bij de Tozo.
Aantal unieke klanten Veerkracht per stadsdeel
800
600
400
200
0
West Nieuw-West Zuid Oost Centrum Noord Zuidoost Onbekend
Figuur 2 ‘Aantal unieke klanten Veerkracht per stadsdeel’ Dashboard Veerkracht 13-09-2021Gemeente Amsterdam September 2021
Tussenevaluatie Actieplan Veerkracht 2021-2022 Pagina 8 van 24
Branches
De sectoren die het meest vertegenwoordigd zijn onder de klanten van Veerkracht zijn de
sectoren Cultuur, Dienstverlening, Taxi/vervoer en Horeca. Dit is vergelijkbaar met de grootste
branches bij de Tozo-uitkeringen. De dienstverlening vanuit Veerkracht is deels branchegericht.
Zo hebben veel coaches binnen de ondernemersroute specifieke branchekennis, is er een apart
ondernemerschapsprogramma voor de cultuursector (Het Fundament), maken we deel uit van de
werkdesk Cultuur en is er binnen de loondienstroute een subteam dat zich specifiek richt op
taxichauffeurs. In onderstaande figuur zijn het aantal unieke klanten van Veerkracht per branche
weergegeven.
Aantal unieke klanten Veerkracht per branche
1200
1000
800
600
400
200
0
Cult Tu au xir / vervoer O Div eer ni sg tverlening Hore Dc ea tailhandel erzB oro gu ew nd beroep Ambacht ICT Onbekend Intern Ge rt ootha An dde ml inistra Kt ii nef dero Ipv ma pn og rt / export Markt
V
Loondienstroute Ondernemersroute De-escalatieroute
Figuur 3 ‘Aantal unieke klanten Veerkracht per branche’ Dashboard Veerkracht 13-09-2021
Leeftijd
In figuur 4 is weergegeven hoe de verdeling over de leeftijdsgroepen verdeeld is. Wat opvalt is dat
de groep ondernemers boven de 55 jaar is oververtegenwoordigd. Bij de Tozo maakt deze
leeftijdsgroep een kleiner deel uit van de totale populatie. Daarentegen doen de leeftijdsgroepen
26 t/m 30 jaar en 31 t/m 35 jaar in vergelijking met de Tozo juist minder vaak een beroep op de
aanvullende dienstverlening vanuit Veerkracht.Gemeente Amsterdam September 2021
Tussenevaluatie Actieplan Veerkracht 2021-2022 Pagina 9 van 24
Aantal unieke klanten Veerkracht per leeftijd
800
600
400
200
0
18 t/m 25 26 t/m 30 31 t/m 35 36 t/m 40 41 t/m 45 46 t/m 50 51 t/m 55 56 t/m 67
Figuur 4 ‘Aantal unieke klanten per leeftijd’ Dashboard Veerkracht 13-09-2021
Klanttevredenheid
Gemiddeld geven klanten de dienstverlening van Veerkracht het cijfer 7,2. Het contact met de
medewerkers van de gemeente wordt als positief ervaren en de gegeven informatie is voldoende
duidelijk. Van de ondernemers die een 7 of hoger geven noemen de meesten dat dit cijfer het
resultaat is van een nuttig aanbod van hulp waarmee echt een verschil gemaakt is. Velen zijn
dankbaar voor de hulp bij het overbruggen van een lastige periode en bij het op de rit krijgen van
de onderneming. Ook geven de ondernemers aan de helpende hand van de gemeente als een
prettig gebaar te ervaren en het aanbod interessant, leerzaam en leuk te vinden. Ondernemers die
de dienstverlening van Veerkracht onvoldoende beoordelen geven vooral aan dat ze de
ondersteuning als te oppervlakkig hebben ervaren en er onvoldoende maatwerk aan te pas kwam.
De details per route zijn in de hoofdstukken verwerkt.Gemeente Amsterdam September 2021
Tussenevaluatie Actieplan Veerkracht 2021-2022 Pagina 10 van 24
3. Actielijn 1: Dienstverlening richting werk in loondienst
ACTIELIJN RESULTAAT
1. Opschalen en toespitsen dienstverlening Alle door de coronacrisis getroffen zelfstandig
richting werk ondernemers voor wie een baan in loondienst
het beste perspectief biedt ontvangen hierbij
de optimale ondersteuning vanuit de
gemeente.
Ondernemers die door de coronacrisis hun inkomen zagen teruglopen, willen we met Veerkracht
verder helpen dan alleen met tijdelijke inkomensondersteuning (Tozo). Dat wil zeggen: deze
Amsterdammers moeten zicht hebben of krijgen op een duurzame inkomstenbron. Voor sommige
ondernemers is het zoeken van een baan in loondienst de meest logische route, omdat doorgaan
met het bedrijf (op korte termijn) onvoldoende perspectief biedt. Deze keuze is vooral aan de
ondernemer zelf.
Tussenresultaten loondienstroute:
o Binnen het programma Veerkracht is team Switch opgericht om de ondernemers die een baan
in loondienst zoeken te begeleiden. Het Switch-team bestaat onder andere uit
klantbegeleiders en adviseurs van het Werkgeversservicepunt, gespecialiseerd in re-integratie
en de doelgroep ondernemers. Ze helpen ondernemers in de zoektocht naar een baan in
loondienst. In de praktijk kan dat zowel een fulltime baan als een parttime baan (naast de
onderneming) zijn. De begeleiding naar loondienst is zeer divers en flexibel. De hulpvraag
verschilt immers van klant tot klant, waardoor we maatwerk moeten kunnen leveren.
o Met iedere klant wordt eerst een intakegesprek gevoerd, waarin de behoefte wordt
onderzocht. In totaal is er met 1.513 ondernemers een intakegesprek gevoerd over
dienstverlening richting werk in loondienst. In het intakegesprek wordt met aandacht voor de
persoonlijke situatie van de ondernemer besproken wat de juiste vervolgstap zou kunnen zijn.
In figuur 5 is te zien welk traject deze ondernemers vervolgens hebben gevolgd. Soms leidt het
intakegesprek al tot inzichten bij een klant, waardoor hij of zij weer daarna zelf weer verder
kan.
Figuur 5 ‘Aantal ingezette instrumenten bij loondienstroute’ Dashboard Veerkracht 13-09-2021Gemeente Amsterdam September 2021
Tussenevaluatie Actieplan Veerkracht 2021-2022 Pagina 11 van 24
o Het intakegesprek kan leiden tot diverse trajecten:
 Begeleiding naar werk:
De inzet wordt voornamelijk gepleegd door de klantmanagers van het Switch-team, die
ieder tussen de 60 en de 70 klanten begeleiden. Het omvat daarnaast onder andere het
aanbod van het Trainingscentrum Werk. Tot mei 2021 zijn er ruim 400 interventies
ingezet, waaronder hulp bij het maken van een goed cv en een LinkedIn account, de
training Arbeidsmarktverkenning en het programma Nieuwe Kansen. Verder boren we
nieuwe netwerken aan en werken we samen met het Werkgeversservicepunt Groot
Amsterdam (WSP). Ook het platform HalloWerk speelt een belangrijke rol bij het zoeken
en vinden van vacatures.
 Begeleiding in een voorschakel:
In een voorschakel worden deelnemers in een aantal weken klaargestoomd voor een
specifieke vacature of werk in een bepaalde branche.
 Omscholing:
Als er een mismatch is tussen vacatures en cv’s, is omscholing soms een oplossing. We
hebben de eerste scholingsverzoeken vanuit Veerkracht gefaciliteerd als uit gesprekken
met een ondernemer bleek dat hier behoefte aan was. Inmiddels worden
omscholingsverzoeken die bij Veerkracht binnenkomen ingediend bij het Regionaal
Mobiliteitsteam (RMT).
 Hybride traject:
Hybride trajecten worden ingezet bij klanten die loondienst en ondernemen willen
combineren. Vanuit de ondernemersroute worden zij ondersteunt met het versterken van
de onderneming en vanuit de loondienstroute wordt de klant geholpen met het vinden
van een parttime baan.
o Inmiddels hebben bijna 900 ondernemers een traject bij Switch afgerond. Deze klanten
stromen om verschillende redenen uit. Ruim de helft doet dit omdat zij voldoende betaald
werk hebben gevonden (in loondienst of als zelfstandige).
o De dienstverlening van Switch wordt door klanten gewaardeerd met een 7,2. Klanten geven
aan dat zij door de ondersteuning meer vertrouwen in de toekomst hebben en zich positiever
voelen. Zie figuur 6.Gemeente Amsterdam September 2021
Tussenevaluatie Actieplan Veerkracht 2021-2022 Pagina 12 van 24
Waar heeft de ondersteuning van de gemeente voor u aan bijgedragen?
Anders
Ik heb weer (meer) vertrouwen in de toekomst
Ik voel me weer positiever
Ik kan mijn onderneming (beter) voortzetten
Het vinden van een baan in loondienst
Het voorkomen van schulden
Ik weet nu beter hoe Ik mijn werkend leven wil inrichten
De ondersteuning heeft voor mij nergens aan bijgedragen
Weet ik niet, geen antwoord
Ik kan weer voor mijn eigen inkomen zorgen
Het oplossen van schulden
0 5 10 15 20 25 30
% VAN RESPONDENTEN SWITCH (N=213)
Figuur 6 ‘Toegevoegde waarde ondersteuning loondienstroute’ Resultaten KTO Veerkracht 2021
Als toelichting geeft een klant aan:
“Momenteel werk ik bij de GGD via een uitzendbureau. Ik ben 62 jaar en dacht dat ik er nergens
meer werk te vinden zou zijn. Doordat ik dit proces nu heb doorlopen weet ik hoe het werkt en
daardoor ben ik zelfverzekerder.”
Klanten die minder positief zijn merken op dat ze nog altijd in de problemen zitten en de
dienstverlening daarbij onvoldoende heeft geholpen:
“Ik heb het eerste gesprek als positief ervaren. Maar ik ben op dit moment nog geen stap verder.”
o In het Klanttevredenheidsonderzoek is ook aan klanten gevraagd op welke manier ze de
ondersteuning in de praktijk hebben toegepast. De deelnemers aan Switch geven
voornamelijk aan dat ze nieuwe kansen zijn gaan verkennen, zich zijn gaan oriënteren op de
arbeidsmarkt en zijn gaan solliciteren. Zie figuur 7. Dat sluit aan bij de doelstelling van Switch.Gemeente Amsterdam September 2021
Tussenevaluatie Actieplan Veerkracht 2021-2022 Pagina 13 van 24
Hoe heeft u de aanvullende ondersteuning van de gemeente praktisch kunnen
toepassen?
Ik ben nieuwe kansen gaan verkennen 32
Ik ben mij gaan oriënteren op de arbeidsmarkt 31
Ik ben gaan solliciteren 25
Ik heb kritisch bekeken of Ik met mijn bedrijf door moet 17
Ik heb mijn netwerk vergroot 15
Anders 14
Ik heb eens goed naar mijn bedrijfsvoering gekeken 13
Ik heb de ondersteuning niet kunnen toepassen 10
Ik heb het nog niet toegepast maar wil dit wel gaan doen 9
Ik ben op een andere manier klanten gaan benaderen 7
Weet ik niet, geen antwoord 7
Ik ben overzicht gaan houden over mijn financiën 5
Ik heb een pva gemaakt voor mijn betalingsachterstanden 3
0 5 10 15 20 25 30 35
AANTAL VAN RESPONDENTEN SWITCH (N=213)
Figuur 7 ‘Praktische toepassing loondienstroute’ Resultaten KTO Veerkracht 2021Gemeente Amsterdam September 2021
Tussenevaluatie Actieplan Veerkracht 2021-2022 Pagina 14 van 24
4. Actielijn 2: Ondernemersdienstverlening
ACTIELIJN RESULTAAT
2. Opschalen ondernemersdienstverlening Alle door de coronacrisis getroffen zelfstandig
ondernemers voor wie het vergroten van de
winst uit eigen onderneming het beste
perspectief biedt ontvangen hierbij de
optimale ondersteuning vanuit de gemeente.
Al voor de coronacrisis bood de gemeente kosteloos coaching aan ondernemers die hun
bedrijfsvoering en ondernemersvaardigheden wilden verbeteren. Deze succesvolle2
dienstverlening is vanuit Veerkracht opgeschaald en uitgebreid. De coaching wordt uitgevoerd
door specialisten die vaak zelf ook zelfstandig ondernemer zijn en zo dus vanuit hun eigen
ervaringen andere zelfstandigen helpen en adviseren.
Tussenresultaten van de ondernemersroute:
o In totaal is er met 1.613 unieke klanten een intakegesprek gevoerd, met als uitgangspunt het
vergroten van het inkomen uit de onderneming. Het intakegesprek is een adviesgesprek,
waarin een adviseur van de gemeente met de ondernemer in gesprek gaat over het bedrijf en
de toekomst. Sommige klanten stromen vervolgens door naar een van de vervolgtrajecten,
anderen niet. Inmiddels is bij 739 klanten de dienstverlening afgerond. Bij de overige klanten
loopt de ondersteuning door. Zij maken gebruik van coaching, workshops en werksessies. Uit
figuur 8 is af te leiden van welke diensten de klanten bij de ondernemersroute gebruik hebben
gemaakt.
Aantal ingezette instrumenten ondernemersroute
Intake/adviesgesprek 1651
Verkort coachingstraject 694
Workshop 393
Verlengd coachingstraject 134
1-op-1 Werksessie 90
Coachingstraject beeindigen bedrijf 3
0 200 400 600 800 1000 1200 1400 1600 1800
Figuur 8 ‘Aantal ingezette instrumenten ondernemersroute’ Dashboard Veerkracht 13-09-2021
o Gedurende de crisis is het aanbod met de input van ondernemers zelf aangepast en
uitgebreid. Het coachingstraject is bijvoorbeeld verkort naar maximaal zes weken, met
mogelijkheid tot verlenging. Daarnaast bleek dat ondernemers behoefte hebben aan
2 In een door onderzoeksbureau Ecorys in 2017 uitgevoerde Maatschappelijke kosten en batenanalyse (MKBA) voor
coaching van zelfstandigen zijn de maatschappelijke baten ongeveer vier keer zo hoog ingeschat als de lasten.Gemeente Amsterdam September 2021
Tussenevaluatie Actieplan Veerkracht 2021-2022 Pagina 15 van 24
workshops over een specifiek thema. Op de volgende thema’s zijn daarom workshops
georganiseerd: financiën en financiering, marketing, social media, sales en acquisitie,
netwerken en sparren. De laatste uitbreiding van de dienstverlening is de individuele
werksessies met trainers van workshops. Tijdens deze afspraak kan meer aandacht worden
besteed aan de persoonlijke situatie van de ondernemer. Het aanbod van de workshops wordt
steeds aangepast aan de behoefte van de ondernemers en de actualiteit.
o We hebben een nieuw platform opgericht met aanbod voor en door ondernemers waar
bovenstaande dienstverlening, en meer, vindbaar is. Op het platform Onderneemvaardig
(www.onderneemvaardig.nl) bieden ondernemers modules aan, zoals coaching of workshops.
Ondernemers kunnen zich hier zelfstandig oriënteren op het aanbod en zich via het platform
aanmelden. Wanneer de ondernemer hiervoor in aanmerking komt, worden de kosten voor de
workshop of het coachingstraject gedragen door de gemeente. Ook het aanbod van de
gemeente staat op dit platform.
o Verder zijn er nog andere vormen van ondersteuning ingericht. Een voorbeeld daarvan is het
hervatten van ‘Het Fundament’, een supportprogramma specifiek gericht op ondernemers in
de creatieve en culturele sector. Voor Het Fundament hadden zich begin augustus al ruim
honderd ondernemers aangemeld.
o Binnen de Publiek Private Samenwerking (PPS) Oplus wordt gewerkt aan de ontwikkeling van
ondernemers, werknemers, werkzoekenden en studenten tot ‘wendbare professionals’. Om je
talenten beter te benutten, meer waarde uit je werk te halen, om je loopbaan in eigen hand te
nemen en te houden. Daar zijn ondernemende vaardigheden voor nodig. Vaardigheden die je
ontwikkelt door scholing (opleiden), door ervaringen te delen (ontmoeten), en door gebruik te
maken van kennis (onderzoeken). De partners in Oplus ondersteuners ondernemers – die van
vandaag én die van morgen – daarin. Oplus is een samenwerking tussen de gemeente
Amsterdam, ROC van Amsterdam-Flevoland, Hogeschool van Amsterdam, ZZP Nederland en
ZZP Mokum. Op dit moment wordt gewerkt aan het opstellen van een intentieverklaring en
samenwerkingsovereenkomst hieromtrent.
o Uit het Klanttevredenheidsonderzoek blijkt dat de ondernemersroute de deelnemers heeft
geholpen met het aanleren van nieuwe skills, dat het de deelnemers een morele boost heeft
gegeven en dat het heeft geleid tot nieuwe inzichten. Zie figuur 9. De dienstverlening in de
ondernemersroute krijgt van de klanten gemiddeld een 7,4.Gemeente Amsterdam September 2021
Tussenevaluatie Actieplan Veerkracht 2021-2022 Pagina 16 van 24
Waar heeft de ondersteuning van de gemeente voor u aan bijgedragen?
Ik kan mijn onderneming (beter) voortzetten
Ik voel me weer positiever
Ik heb weer (meer) vertrouwen in de toekomst
Anders
Het voorkomen van schulden
De ondersteuning heeft voor mij nergens aan bijgedragen
Ik weet nu beter hoe Ik mijn werkend leven wil inrichten
Weet ik niet, geen antwoord
Ik kan weer voor mijn eigen inkomen zorgen
Het oplossen van schulden
Het vinden van een baan in loondienst
0 5 10 15 20 25 30 35
% RESPONDENTEN ONDERNEMERSROUTE (N=385)
Figuur 9 ‘Toegevoegde waarde ondernemersroute’ Resultaten KTO Veerkracht 2021
Een klant zegt over de toegevoegde waarde van een coach:
“De massagemarkt is vanwege onzekere situatie nog steeds niet aangetrokken. Dat geeft mij
stress/ financiële zorgen/ onzekerheid. Fijn om te sparren met de coach om in beweging te blijven.”
o Verder valt in het KTO op dat veel ondernemers bij de praktische toepassing ook veel
antwoorden geven die eerder te verwachten zijn bij de loondienstroute, zoals verkennen van
arbeidsmarkt, vacatures en solliciteren. Een coach kan helpen bij het besef dat het zinvol is
een andere richting te kiezen. Een andere mogelijke verklaring hiervoor is dat veel deelnemers
in de ondernemersroute in branches werken waar hybride vormen van werk vaak voorkomen:
de ondernemer wil of heeft naast de onderneming ook een parttimebaan in loondienst. In
figuur 10 is weergegeven hoe de ondernemers de ondersteuning praktisch hebben toegepast.Gemeente Amsterdam September 2021
Tussenevaluatie Actieplan Veerkracht 2021-2022 Pagina 17 van 24
Hoe heeft u de aanvullende ondersteuning van de gemeente praktisch kunnen toepassen?
Ik ben nieuwe kansen gaan verkennen
Ik ben mij gaan oriënteren op de arbeidsmarkt en...
Ik ben gaan solliciteren
Ik heb kritisch bekeken of Ik met mijn bedrijf door moet
Ik heb mijn netwerk vergroot
Anders
Ik heb de ondersteuning niet kunnen toepassen
Ik heb nog eens goed naar mijn bedrijfsvoering gekeken
Weet ik niet, geen antwoord
Ik heb het nog niet toegepast maar wil dit wel gaan doen
Ik ben overzicht gaan houden over mijn financiën
Ik ben op een andere manier klanten gaan benaderen
Ik heb een pva gemaakt voor mijn betalingsachterstanden
0 5 10 15 20 25 30 35
AANTAL RESPONDENTEN ONDERNEMERSROUTE (N=385)
Figuur 10 ‘Praktische toepassing ondernemersroute’ Resultaten KTO Veerkracht 2021Gemeente Amsterdam September 2021
Tussenevaluatie Actieplan Veerkracht 2021-2022 Pagina 18 van 24
5. Actielijn 3: De-escalerende dienstverlening
ACTIELIJN RESULTAAT
3. Intensiveren de-escalerende Dreigende problematische schulden,
dienstverlening werkloosheid van personeel en geestelijke nood
bij ondernemers worden tijdig gesignaleerd om
escalatie te voorkomen. Daarnaast wordt het
bereik van de minimaregelingen onder
zelfstandigen vergroot.
Vanaf de start van de crisis en de maatregelen verwachtten we een toename van het beroep op
schuldhulpverlening door Amsterdamse ondernemers. In 2020 was die toename nog beperkt,
maar inmiddels zien we het beroep op schuldhulpverlening en het aantal bedrijfsbeëindigingen
wel degelijk toenemen. We verwachten dat het beëindigen van de steunmaatregelen nog voor een
extra toename zal zorgen. Financiële problemen en schulden hebben een grote impact op de
bedrijfsvoering en het toekomstperspectief van de zelfstandigen en kunnen bovendien mentale
klachten met zich meebrengen. We hebben er via de-escalerende dienstverlening zoveel mogelijk
op ingezet om belemmeringen weg te nemen.
Tussenresultaten van de de-escalatieroute:
o Tot nu toe hebben in totaal 1.016 klanten ondersteuning gekregen via de de-escalatieroute. Al
deze klanten hebben een intakegesprek gehad. Ook hebben zo’n 100 ondernemers een
intakegesprek gehad bij de de-escalatieroute, maar daarna ondersteuning gekregen uit één
van de andere routes. De meeste klanten zijn met een eerste intake-/adviesgesprek al
geholpen. Bij de overige klanten loopt de-escalerende dienstverlening door, via
schuldhulpverlening van het buurtteam of specialistische schuldhulpverlening. In figuur 11 is te
zien van welke diensten de klanten gebruik hebben gemaakt. De ervaring leert dat de-
escalerende dienstverlening door klanten anders wordt ontvangen dan andere
dienstverlening. Veel klanten twijfelen lang over het nemen van initiatief. Vaak zijn klanten na
een eerste intake huiverig om gelijk door te gaan met het aanpakken van het probleem.
Andere ondernemers zijn juist optimistisch. Zij proberen na een adviesgesprek eerst zelf
problemen op te lossen. Vaak komen de klanten later alsnog terug voor een vervolgtraject. De
verwachting is dat het beroep op de gespecialiseerde schuldhulpverlening zal toenemen,
zeker nu de landelijke steunmaatregelen worden afgebouwd.Gemeente Amsterdam September 2021
Tussenevaluatie Actieplan Veerkracht 2021-2022 Pagina 19 van 24
Figuur 11 ‘Aantal ingezette instrumenten de-escalerende dienstverlening’ Dashboard Veerkracht 13-09-2021
o Vanwege de verwachte toename is in de eerste fase van Veerkracht vooral ingestoken op het
opschalen van de dienstverlening. Zo zijn er gesprekken gevoerd met de gespecialiseerde
schuldhulpverleningsbureaus over hun capaciteit, is de klantreis geoptimaliseerd (de hele
keten van buurtteams, via gemeente, naar schuldhulpverlening) en is de interne capaciteit
uitgebreid. Daarmee zijn er meer adviseurs schuldhulpverlening, gericht op ondernemers,
beschikbaar voor adviesgesprekken. Daarnaast is er een coachingstraject bij de
ondernemersroute ingericht, specifiek gericht op bedrijfsbeëindiging. Verder is Amsterdam
aangesloten bij Geldfit Zakelijk, zodat verwijzing van klanten snel en effectief plaatsvindt.
o Voor ondersteuning aan ondernemers op het gebied van mentale gezondheid is contact
gezocht met de GGD. In samenwerking met de GGD is aan de website
www.thriveamsterdam.nl een actiepagina voor ondernemers toegevoegd, zijn er trainingen
op het gebied van mentale gezondheid gegeven aan alle betrokken medewerkers met
klantcontact, is er voor de medewerkers een routekaart voor mentale ondersteuning
ontwikkeld en is er een telefonische hulplijn opgestart in samenwerking met de GGZ.
o Daarnaast is extra geïnvesteerd in vroegsignalering. Samen met de buurtteams is de aanpak
Vroeg Eropaf nu beter toegespitst op ondernemers. Ondernemers hebben vaak te maken met
complexe problematiek, waardoor het zaak is deze klanten door te geleiden naar dedicated
teams die daar beter bekend mee zijn. Deze teams kunnen met een nieuw ontwikkelde ‘quick
scan voor ondernemers met schulden’ snel de juiste hulp helpen vinden.
o Inmiddels is de toename van (dreigende) schuldenproblematiek en bedrijfsbeëindigingen3
zichtbaar. Gelukkig wenden veel ondernemers zich tot de gemeente voor hulp. De
ondernemers die Tozo 5 ontvangen en hebben aangegeven betalingsachterstanden of
schulden te hebben, zijn actief te benaderd en gewezen op de ondersteuning die de gemeente
hierbij biedt. Hierdoor zien we het aantal ondernemers met financiële problemen dat contact
zoekt met de gemeente de laatste weken toenemen.
o Klanten waarderen de de-escalerende dienstverlening gemiddeld met een 6,9. In de
toelichting staan uiteenlopende verhalen. Dat is vanzelfsprekend, aangezien de klanten die
het betreft zich soms in zeer moeilijke omstandigheden bevinden.
3 Er zijn in 2020 minder bedrijven failliet gegaan (https://www.cbs.nl/nl-nl/nieuws/2021/02/minder-faillissementen-
in-2020). Daarentegen is het aantal bedrijfsbeëindigingen fors toegenomen (https://www.cbs.nl/nl-
nl/nieuws/2021/10/20-procent-meer-bedrijven-opgeheven-in-2020).Gemeente Amsterdam September 2021
Tussenevaluatie Actieplan Veerkracht 2021-2022 Pagina 20 van 24
Dan is het glas soms half vol:
“Zonder deze hulp had ik uit m’n huis gemoeten, dat risico is nog steeds aanwezig,
maar ik heb nu tijd om alsnog een nieuwe klus te vinden. Maar los van het financiële
plaatje voelt het ook goed dat je op deze manier uit de brand kan worden geholpen
door je gemeente. Het heeft mijn vertrouwen in 'het systeem' een flinke boost
gegeven.”
En soms ook half leeg:
“Een lening had er voor kunnen zorgen dat ik niet in de schulden was gekomen, het
hele voortraject was te omslachtig”.
o De bijdrage van de ondersteuning aan klanten van de de-escalatieroute, zoals te zien in figuur
12, is exact zoals deze is beoogd. In figuur 13 is weergegeven hoe ondernemers de
ondersteuning praktisch toepassen. We zien dat ze zich vooral zijn gaan bezinnen op hun
huidige situatie en gaan nadenken over nieuwe mogelijkheden.
Waar heeft de ondersteuning van de gemeente voor u aan bijgedragen?
Ik voel me weer positiever
Het voorkomen van schulden
Het oplossen van schulden
Ik kan weer voor mijn eigen inkomen zorgen
Ik heb weer (meer) vertrouwen in de toekomst
Ik kan mijn onderneming (beter) voortzetten
De ondersteuning heeft voor mij nergens aan bijgedragen
Ik weet nu beter hoe Ik mijn werkend leven wil inrichten
Anders
weet Ik niet, geen antwoord
Het vinden van een baan in loondienst
0 5 10 15 20 25 30
% VAN RESPONDENTEN DE-ESCALATIEROUTE (N=77)
Figuur 12 ‘Toegevoegde waarde de-escalatieroute’ Resultaten KTO Veerkracht 2021Gemeente Amsterdam September 2021
Tussenevaluatie Actieplan Veerkracht 2021-2022 Pagina 21 van 24
Hoe heeft u de aanvullende ondersteuning van de gemeente praktisch kunnen
toepassen?
Ik ben nieuwe kansen gaan verkennen
Ik ben mij gaan oriënteren op de arbeidsmarkt en vacatures
Ik heb kritisch bekeken of Ik met mijn bedrijf door moet
Ik ben gaan solliciteren
Ik heb de ondersteuning niet kunnen toepassen
Ik ben nog eens goed naar mijn bedrijfsvoering gaan kijken
Anders
Ik heb mijn netwerk vergroot
Weet ik niet, geen antwoord
Ik heb het nog niet toegepast maar wil dit wel gaan doen
Ik ben op een andere manier klanten gaan benaderen
Ik heb een pva gemaakt voor mijn betalingsachterstanden
Ik ben overzicht gaan houden over mijn financiën
0 5 10 15 20 25 30
AANTAL RESPONDENTEN DE-ESCALATIEROUTE (N=77)
Figuur 13 ‘Praktische toepassing de-escalatieroute’ Resultaten KTO Veerkracht 2021Gemeente Amsterdam September 2021
Tussenevaluatie Actieplan Veerkracht 2021-2022 Pagina 22 van 24
6. Actielijn 4: Toegang organiseren
ACTIELIJN RESULTAAT
4. Toegang organiseren Informatie, triage en toegang tot de
dienstverlening naar werk in loondienst of
vergroten inkomen uit eigen onderneming is
ingericht en geoptimaliseerd.
De dienstverlening aan zelfstandigen heeft een enorme schaalsprong gemaakt sinds de start van
de coronacrisis. Het aantal klanten op jaarbasis is meer dan vertienvoudigd en bovendien is de
spreiding van klanten over het jaar anders. Om tegemoet te komen aan deze volumegroei is de
capaciteit gericht op zelfstandigen tijdelijk flink uitgebreid. Desondanks moesten er keuzes
worden gemaakt. Zo is in de dienstverlening noodgedwongen minder vaak sprake van persoonlijk
contact tussen adviseurs en zelfstandigen dan vóór de crisis.
Voor de meest zelfredzame zelfstandigen is het platform Onderneemvaardig ingericht. Daar
vinden zij ondersteuning en inspiratie waarmee ze direct zelf aan de slag kunnen. Ook de
kosteloze dienstverlening van de gemeente is hier te vinden. Ondernemers kunnen dan zelf kiezen
wat het beste bij hen past en zich rechtstreeks via het platform aanmelden. Hierdoor kan de
capaciteit van WPI en gecontracteerde dienstverleners gericht worden op zelfstandigen die dat
het hardst nodig hebben en kunnen zij zoveel mogelijk persoonlijk gesproken worden. Het betreft
dan met name zelfstandigen in de de-escalatieroute.
In de eerste fase van het programma is hard gewerkt om de toegang zo efficiënt mogelijk te
organiseren: alle ondersteuningsaanvragen die binnenkomen worden zo snel mogelijk bekeken en
verdeeld over de juiste routes. Door zoveel mogelijk één ingang te gebruiken is het mogelijk om
zicht te houden op de informatievoorziening richting de (potentiële) klanten. Soms werd centraal
gecommuniceerd, bijvoorbeeld als wachttijden opliepen en ondernemers langer dan eerder
toegezegd moesten wachten op contact. Zo kon ook informatie over nieuwe dienstverlening snel
worden verspreid. Ook is via de diverse aanvraagformulieren van de Tozo-regeling (Tozo 1 t/m 5)
contact gezocht met ondernemers waarvan we weten dat hun inkomen ontoereikend is of was, en
om te onderzoeken waar hun ondersteuningsbehoefte ligt. Deze informatie is gebruikt om de
dienstverlening uit te breiden, en om ondernemers uit te nodigen voor een intake- of
adviesgesprek.Gemeente Amsterdam September 2021
Tussenevaluatie Actieplan Veerkracht 2021-2022 Pagina 23 van 24
7. Actielijn 5: Proces en organisatie
ACTIELIJN RESULTAAT
5. Proces en organisatie IT, informatievoorziening, processen en de
programmaorganisatie zijn optimaal ingericht
om actielijn 1 t/m 4 te ondersteunen.
Vanuit het programmamanagement is een aantal ontwikkelingen ingezet dat indirect ten goede
komt aan de dienstverlening aan de klanten van Veerkracht. Zo is de registratie in diverse
systemen op één lijn gebracht en vervolgens gebundeld zodat goede monitoring en bijsturing
mogelijk is. Daarnaast is gewerkt aan een communicatiestrategie om Amsterdammers met een
heldere boodschap naar de dienstverlening toe te leiden. Ook is, zoals eerder vermeld, een
klanttevredenheidsonderzoek opgezet en uitgevoerd, zodat de dienstverlening aan de hand van
de ervaringen van klanten kan worden aangescherpt en verbeterd. De programmaorganisatie
bewaakt de samenhang en voortgang op alle onderdelen in het actieplan Veerkracht. Tot slot
heeft het programmamanagement de verantwoording en informatievoorziening aan de directie
Werk, de directie Inkomen, bestuur en raad voorbereid, waaronder de besluitvorming in januari en
deze evaluatie.
8. Financiën
In de Voorjaarsnota 2021 is €7,4 miljoen geraamd voor het programma Veerkracht. De dekking
hiertoe komt uit de Egalisatiereserve Inkomensdeel en Conjunctuur. De begroting is bekrachtigd
in de gemeenteraad door het vaststellen van het actieplan Veerkracht. Bij de Najaarsnota 2021
hebben we de prognose voor de uitgaven van Veerkracht bijgesteld naar 4,8 miljoen. De
belangrijkste bestedingen vinden plaats op het gebied van inzet van personeel voor begeleiding,
het aanbieden van trajecten en mogelijkheden voor scholing.
Daarmee samenhangend hebben we voorgesteld om de onttrekking ten behoeve van het
actieplan Veerkracht met 5,4 miljoen bij te stellen. Enerzijds betreft het hierbij vertraging in de
uitvoering, anderzijds worden de activiteiten in 2021 gefinancierd vanuit de reguliere middelen.
Door deze bijstelling blijven middelen beschikbaar om het actieplan Veerkracht in 2022 te
financieren.Gemeente Amsterdam September 2021
Tussenevaluatie Actieplan Veerkracht 2021-2022 Pagina 24 van 24
9. Vooruitblik
Voor de komende periode gelden voor Veerkracht de volgende speerpunten:
o Terwijl de economie enigszins aantrekt, verschuift mogelijk ook de behoefte van
ondernemers van crisisdienstverlening naar het creëren van een sterker
toekomstperspectief. Waar vraag en aanbod op de arbeidsmarkt nog niet goed op elkaar
aansluiten, kan om- en bijscholing een belangrijke rol spelen, zowel voor ondernemers
die ondernemer willen blijven als voor ondernemers die willen overstappen naar een baan
in loondienst. We blijven daarom stevig inzetten op de verbinding met het Regionale
Mobiliteitsteam (RMT) en het daar beschikbaar (om)scholingsbudget.
o Om klanten duurzaam perspectief te kunnen bieden, is het zaak hen te begeleiden naar
een branche waar nu en in de toekomst voldoende kans op werk is. We gaan de
omscholingsbudgetten en onze begeleiding daarom nog meer richten op groeisectoren.
We zoeken hierbij nadrukkelijk de samenwerking met andere initiatieven en
programma’s, zoals programma Duurzame stad, duurzame banen en het platform Tomas.
o Vanaf 1 oktober stopt de Tozo. Als ondernemers na deze periode nog financiële
ondersteuning nodig hebben, kunnen zij Bijstand voor zelfstandigen (Bbz) aanvragen.
Mogelijk zal een deel van de ondernemers hiervoor niet in aanmerking komen en een
beroep moeten doen op bijstand vanuit de Participatiewet. In de voorbereiding van de
transitie van Tozo naar Bbz is meegenomen hoe de dienstverlening van Veerkracht in de
gesprekken met ondernemers wordt geïntegreerd. We verwachten dat een groot deel van
de doelgroep van Veerkracht straks een Bbz- of bijstandsuitkering ontvangt. Dit brengt
ook andere voorwaarden en verplichtingen met zich mee dan tijdens de Tozo. We werken
er hard aan om enerzijds goed aan te sluiten bij de reguliere dienstverlening vanuit WPI,
en anderzijds maatwerk en onze doelgroepspecifieke aanpak te behouden.
o We maken gebruik van onze ervaringen en van de resultaten uit het
klanttevredenheidsonderzoek om de dienstverlening nog verder te verbeteren. Eén van
de verbeterpunten uit het KTO is de behoefte aan een netwerk voor ondernemers. We
willen netwerkvorming tussen ondernemers onderling stimuleren en faciliteren via de
stichting ZZP Mokum, bedoeld om leden de verbinding en samenwerking met andere
zelfstandigen in Amsterdam te bieden. Stadspashouders kunnen tegen een sterk
gereduceerd tarief lid worden. Ook bij de groepstrainingen die we bieden stimuleren we
ondernemers na afloop met elkaar in contact te blijven. Verder onderzoeken we de
mogelijkheid om projecten die door de crisis tijdelijk op een lager pitje zijn gezet weer op
te starten, zoals de Startup Buddy events, waar startende zelfstandigen werden
gekoppeld aan ervaren ondernemers. We kunnen verkennen of we dit ook aan gevestigde
zelfstandigen kunnen aanbieden.